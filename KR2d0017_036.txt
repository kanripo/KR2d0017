# -*- mode: mandoku-view; -*-
#+TITLE: 罪惟錄
#+DATE: 2015-09-12 00:41:02.013096
#+PROPERTY: ID KR2d0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 36
#+PROPERTY: FILE SB10n0718-036罪惟錄-卷三十六.
<pb:KR2d0017_SBCK_036-1a>¶
罪惟録列傳&KR0195;之三十六¶
　　外國列傳&KR0291;論¶
　　　勝國外凡諸&KR0212;真以不治治之先之詔諭間有聞¶
　　　　者不問即安&KR0047;&KR0434;殺相仍日夲詐譎才道不過¶
去　令中書絶之祖訓有曰東&KR0047;諸夷限隔山水後¶
世不煩動衆乃再傳而輒違祖訓鄭和之遣既己勤逺又¶
&KR0167;縦内侍&KR0825;征有二失焉交&KR0047;之&KR0229;摧殘己甚既而㘴棄¶
之遂使後世有狭小前人之恨則不如初之忘之益以成¶
其大也且奴児干都司之設亦自成祖我不有彼彼不知¶
　　　　而後彼之忤　必問也問　我而　有¶
<pb:KR2d0017_SBCK_036-1b>¶
　禍之&KR0029;福恩之為仇　則明之再傳己兆二百　十年之¶
後豈人&KR0014;為之㢤果如祖訓雖非東南亦專主守不輕動¶
衆&KR0113;文徳一語以教百世有餘矣&KR0137;曰通貢不如通啇故¶
辛毗有言罷私互市任彼貿易計亦可以長便夫利之&KR0001;¶
在人必争之我操㝎制以額之必長心計巧偽百出盖啇¶
　　　　　而為冦情&KR0020;然也但湏監&KR0450;淂其人可以無¶
<pb:KR2d0017_SBCK_036-2a>¶
　外國列傳¶
　　朝鮮國¶
朝鮮周箕子&KR0001;封國也其國&KR0047;濵海北隣女直西北至鴨¶
緑江東西　二千里&KR0047;北四千里分八道曰亰畿曰忠¶
清曰&KR0159;尚曰全羅曰黄海曰江原曰平安曰咸境設官舉¶
士畧倣中國俗柔謹知文字崇釋尚&KR0294;&KR0086;殺戴折風巾服¶
大䄂衫以蹲踞為㳟飲食用爼豆官吏嫻威儀常有女&KR0231;¶
作蠻声宴朝使居皆茅茨衣多麻苧以田制俸以秔醖酒¶
　　　扄堂未婚者　䖏　習射&KR0010;以季秋享　法¶
無苛條其敗常犯賕及再嫁書名三司子孫不齒人首無¶
<pb:KR2d0017_SBCK_036-2b>¶
枕骨背扁側産白硾紙狼尾筆果下馬長尾鷄貂納初箕¶
子胥餘既陳洪範避地于此從之者五千人周因封之後¶
燕自立為王朝鮮矦亦自王以兵遂擊燕秦為遼東外徼¶
漢初為燕人衞滿所㩀滿攻王凖凖亡入韓滿遂自王朝¶
鮮盖箕子傳世四十餘乃失國武帝取為真番臨屯楽浪¶
玄莬四郡漢末為公孫氏所㨿魏㓕公孫晋并于高句䴡¶
高句䴡夲扶餘别種王高連居平壌即楽浪己而東徙鴨緑¶
江東&KR0047;千餘里隋封其六世孫為王煬帝征之不克唐嘗¶
州縣其地置安東都䕶府後唐王建代高氏并有新羅百¶
濟又徙東松岳以平壌為西京子孫遣使朝貢宋時或奉¶
<pb:KR2d0017_SBCK_036-3a>¶
契丹獻黄帝鍼&KR0052;請鬻歴代史及册府元亀等書禮部尚¶
書&KR0171;軾䟽却之元太祖時既平契丹使使之高䴡索國贐¶
王㬚献國贐使者返&KR0013;賊鴨緑江于是疑絶不通元者六¶
載元太宗時使撒礼塔徃征之王力竭請和元置京府縣¶
以逹魯花赤七十二人&KR0101;之㑹班師㬚乃盡殺元所置逹¶
魯花赤于是高䴡苦元兵無寕歳至于棄松京避都江華¶
元虜高䴡男女亡慮二十餘萬殺戮不可勝計卒盡壊江¶
華内外城憲宗崩世祖方南攻宋世子倎来與俱至開平¶
而㬚卒乃命倎歸為王洪武三年王顓表賀即位遣符宝¶
&KR0048;偰斯報賜封顓為髙䴡國王二年王言有姪女遭䧟軍¶
<pb:KR2d0017_SBCK_036-3b>¶
中帝使中官訪得䕶送還國賜書諭以持危保國之道&KR0418;¶
佛求福之非并賜四書六經通鑑漢書五年安置歸徳矦¶
陳理歸義矦明昇于高䴡王顓請遣子弟入太學表稱躭¶
羅國多㽞蒙古人恐為亂宜詰治不許六年貢馬道亡其¶
二以上東宫者足之上以人臣&KR0059;交非春秋之義其上東¶
宫者却勿受賜壐書自後毋以浮詐人為使許貢士赴京¶
師㑹試賜金濤第尋以不通華言送歸八年諭安南高䴡¶
占城毎三年一朝貢&KR0901;物産布十疋足矣其王立則世見¶
十六年来貢以違命却之明年諭守臣絶高䴡十八年王¶
顓為&KR0096;相李仁人所弑顓無子子其寵臣辛肫之子禑于¶
<pb:KR2d0017_SBCK_036-4a>¶
是仁人立禑明年告哀貢使義道殺朝使斌執主事寔週¶
王恐誅義籍其家表告罪上以其賊朝使詢王顓所以死¶
状且諭中書省責貢金百斥銀萬两馬百疋細布乙萬疋¶
所㽞遼東邉民悉送境上乃見王之嗣位信而政令行也¶
仁人惧明年如數以貢不敢稱嗣王曰高䴡國王世子禑¶
而詭云嬖臣洪倫弑顓仁人誅倫立禑也已乃謚顓㳟愍¶
封禑為高䴡國王十九年請昜冠服不許二十二年李仁¶
入刼囚禑而立禑子昌為王遣使張伯崔泊朝貢是年仁¶
人子成桂復廢昌而立王瑶主國事遣使朝貢又令其子¶
奭入朝詔位尚書下㝷使使市高䴡馬萬匹索閹人二百¶
<pb:KR2d0017_SBCK_036-4b>¶
二十五年成桂囚瑶及奭扵其&KR0059;第自稱國王是年知宻¶
直司事趙胖等以其國都評議司奏至奏言恭愍王薨無¶
嗣他人子禑得立昏&KR0064;好殺謀侵遼東大&KR0005;李成桂力阻¶
乃已自知負罪遜位子昌國人弗順更立定昌國院君王¶
瑶瑶復與禑党玄禹宝等潜謀&KR0167;禑謀害成桂國人奉恭¶
愍王妃安氏之命退瑶&KR0059;第念宗親無可嗣者僉以門下¶
侍&KR0048;成桂可主國事謹以聞上令禮部移諭聼其自為聲¶
教事囬隐不問成桂更名旦徙居漢城使使請更國號&KR0457;¶
號朝鮮自王建開國歴四百三十餘年而絶旦復遣使請¶
印誥上覧表恠旦不遜使者言表係鄭集(一云/鄭總)所撰上盡¶
<pb:KR2d0017_SBCK_036-5a>¶
却方物索集旦惧送集至京安寘雲&KR0047;朝鮮國書載旦驍¶
勇善&KR0016;射自恭愍時已為金吾衛上&KR0005;軍東北南上萬户¶
威力侔其主矣故昜祚而國人聼亡何遼東都指揮諜朝¶
鮮招引女直五百餘人潜渡鴨緑江欲入㓂上遣使勅責¶
之旦惧陳&KR1180;㝷亦遣子入貢而髙皇帝終以旦為弑君之¶
臣著祖訓絶之建文初旦老請以子芳逺襲已而旦䘚賜¶
謚康獻永楽元年賜芳逺金印誥命冕服九章圭玉佩玉¶
妃珠翠七冠霞帔金墜給象牙犀角及中國書籍東南&KR0212;¶
中薬物二年上欲廣屯田于遼東徴牛朝鮮王進牛萬頭¶
每頭酬絹一疋六年世子禔来朝及帰上製詩送之是時¶
<pb:KR2d0017_SBCK_036-5b>¶
朝鮮納女後宫得為妃嬪者四人十七年芳逺老請以子¶
祹襲芳逺卒賜謚恭定宣徳初賜祹五&KR0052;四書性理大全¶
通鑑綱目五年祹献海東青諭以非所好勿献¶
州夷詐¶
諭祹㝷欲遣子弟入學不許¶
與較㑹瓦刺宻令女直諸部誘脅朝鮮王祹拒之白其事¶
&KR0457;奨荅十年倭㓂朝鮮来献俘景㤗元年祹卒子珣嗣珣¶
卒賜謚恭順子弘暐㓜其叔瑈以襲位請七年封瑈為王¶
天順初王瑈擅與女直毛憐衞&KR0311;殺廷議遣使責問以礼¶
科張寕都督同知武忠徃方閱兵忠取两&KR0211;並張之皆折¶
<pb:KR2d0017_SBCK_036-6a>¶
仰射鴈應弦落國人大慴服㝷遣子入學引咎觧兵既而¶
納建州酋董山叛授山中憲大夫中樞宻使上两詰之皆¶
不承卒得其所授偽制書示之王瑈驚謝成化四年用兵¶
建州王遣其中樞府知事康純統兵萬餘合攻兀彌府諸¶
寨斬建州李滿住及其子古納哈等五年瑈卒賜謚惠荘¶
子晄嗣六年晄卒賜謚㐮悼晄子病廢其兄子娎嗣屢出¶
　　　　　　　　卒賜謚康靖正德元年子㦕立㦕病¶
風無子遜其弟懌嘉靖中懌卒賜謚恭僖子峼立未踰年卒¶
賜謚荣靖弟峘立二十五年命朝鮮貢楮代蓆二十六年¶
許其使臣觀郊壇逰國子監設　伴以寵之王請更㑹典¶
<pb:KR2d0017_SBCK_036-6b>¶
所載宗系自言其國祖李旦係出本國全州二十八世祖¶
翰仕新羅為司空新羅亡六代孫竸休入高䴡十三代孫¶
安社仕元為&KR0047;京千户所逹魯花赤世其官元季兵興安¶
社曽孫子春率成桂避地未還至正辛丑當恭愍之十年¶
有紅巾賊入境成桂撃却之授武班職亊成桂寔非仁人¶
子仁人者京山府吏長庚之裔也願洗祖訓所載弑逆之¶
繆&KR0457;許之三十八年倭犯朝鮮盡殪之献㨗峘卒賜謚恭¶
憲從子昖嗣萬暦二十年倭巨酋行長清正等分道縱兵¶
䧟豊徳諸郡昖倉皇走荗州願内属&KR0457;遣兵部侍&KR0048;宗&KR0063;¶
昌等濟師&KR0167;王京當是時八道幾失恃内援前後師臣力¶
<pb:KR2d0017_SBCK_036-7a>¶
昖得返國時太子乆不立昖迎上意自稱次子光海君慧¶
論曰檀君者相傳尭戊辰&KR0010;降神太伯山&KR0035;檀下國人¶
君之至今與箕子並祀平壌箕子傳四十一世至凖失¶
國凖入韓地金馬郡自立號韓王前後共祚乙千二百¶
二十餘年&KR0047;面最乆古無其比其後衞公孫髙王李則五¶
易其姓云其科舉取士與中國同㝎子午夘酉年初塲¶
<pb:KR2d0017_SBCK_036-7b>¶
　試&KR0052;義論二塲表詰三塲賦䇿嘉靖中使臣任&KR0849;臣係¶
　刑曺僉判為言壬午以後状元姜崇德沈光彦鄭希顔¶
　金忠烈金希聖尹鉉金&KR0098;䁀盧守慎閔時中僉授亦與¶
　中國相近大率無郷試止有㑹試云¶
<pb:KR2d0017_SBCK_036-8a>¶
　日本國¶
日本古倭奴國綰波諸&KR0212;倭奴最大東高西下&KR0020;若蜻蜓¶
古亦曰蜻蜓國也國主世以王為姓群臣亦世官地分五¶
畿七道三島又有附庸國百餘拘邪韓最大其俗男子魁¶
頭断髮黥面文身婦人&KR0013;髮屈玠皆跣足間用&KR0130;倭王最¶
雄長者居邪馬臺即邪摩維歴漢魏晋宋隋皆朝貢稍習¶
華音唐咸亨初&KR0086;倭名更號日本薩摩之鸚哥里其民偹¶
禮重為邪獨伊紀之頭陀僧三千八百房頗羯羠嗜殺而¶
薩摩肥後長門三州之人最喜入㓂諸州郡統于山口豊¶
後出雲三軍門三軍門相揃剽國分為三而搃属山城君¶
<pb:KR2d0017_SBCK_036-8b>¶
以後豊後獨强國人服之愈于山城君元世祖時以其不¶
服&KR0005;兵十萬征之風覆鮀海終元世不相通也高皇即位¶
方國珍張士誠既誅諸豪亡命徃徃紏&KR0212;入㓂洪武二年¶
使行人楊載諭其國王良懐賜之璽書且曰&KR0457;書到日臣¶
則奉表来庭不則脩兵自固惟王圖之王不省復㓂邉海¶
如故上復使萊州同知趙秩責譲之良懷語秩曰昔蒙古¶
輙小國我使趙良弼&KR0502;我好語語未既而兵至也頼天之¶
靈波濤覆沒使者亦趙姓其後耶秩為言中國大明天子¶
乃掃清䝉古者秩亦非良弼後王氣沮礼秩遣僧仲猷等¶
八人随秩奉表称臣而掠如故明年上遣僧祖闡無逸開¶
<pb:KR2d0017_SBCK_036-9a>¶
諭之王復入貢而掠如故乃令徳&KR0159;疾廖永忠造海&KR0179;禦¶
之時日本國中有持明者與良懐争立不定七年來貢無¶
表攵其臣號征夷&KR0005;軍者有&KR0059;貢上并却之移文責王九¶
年貢有表文語謾&KR0167;責王十二年來貢又無表文乃安置¶
使僧于陕西畨寺十四年王良懐入貢乞還安置諸僧使¶
許之明年復来貢扵時有林賢之獄曰故丞相胡惟庸通¶
日本云林賢者以金吾衞指揮偹倭明州惟庸隂使人諭¶
賢送日本使出境則誣指為盗&KR0023;以為功事覺惟庸不淂已¶
佯奏賢失逺人心上謫居之倭中既而惟庸請宥賢復職¶
上從之遂謂惟庸以宻書奉日本王借精銳人為用王遣¶
<pb:KR2d0017_SBCK_036-9b>¶
僧如瑶䓁四百人來又云燭中藏火薬兵噐四百人者皆¶
精銳也時惟庸死三年矣上乃&KR0036;四百人者雲&KR0047;守禦而¶
遣使責王良懐不恭王荅書謾有云豈謂中華之有主焉¶
知&KR0212;翟之無君而終以人&KR0036;殺机天地反覆数成語上怒¶
復安置其使僧畨寺却其貢而令礼部尚書責問其國王¶
畧曰大明礼部尚書致意日本國王王居滄海之中不奉¶
上帝之命肆侮隣&KR0022;縱民為盗上帝&KR0005;假手于人禍有日¶
矣王之國始號曰倭後&KR0086;其名改為日本自漢魏迄唐宋¶
皆遣使奉貢每淂封爵若叛服不常搆&KR0169;中國則必受禍¶
如呉大帝晋慕客隗元世祖皆遣兵征伐俘&KR0023;男女以帰¶
<pb:KR2d0017_SBCK_036-10a>¶
千数百年徃事可鍳也王其審之盖未常一及宻書事又¶
令礼部與書其征&KR0212;&KR0005;軍但云如瑶陳情餙罪至尊&KR0278;宥¶
且云足下畜無徒沙門&KR0111;中國之寛大搆是非于两端竟¶
未常一及燭藏火器事自是著祖訓絶之仍名之曰倭而¶
令信國公湯和築登萊至淛沿海五十九城民丁四調一¶
以戍二十年置東西防倭衞所随遣江夏矦周德興築福¶
建海上十六城設衞所垜福建漳泉人為兵戍之歴遣公¶
矦練兵海防永楽初詔太&KR0101;鄭和等率舟師三萬下西洋¶
日夲國王源道義者遣人來貢并縳献犯邉二十餘人上¶
即令其使人治之置甑中蒸死明年賜王冠服文綺金銀¶
<pb:KR2d0017_SBCK_036-10b>¶
古器書&KR0030;又給勘合百道令十年一貢毋過二百人㝷命¶
都御史俞士吉賜王印誥册封道義為日本國王并封其¶
國之山曰夀安鎮國山親製文勒石以志道義卒子源義¶
持立然亦時來冦邉王不知也十五年遣礼部員外&KR0048;吕¶
渊諭王還&KR0001;掠王使人謝罪十七年倭以数千人分乗二¶
十舟直抵馬雄島進圍望海堝都督劉荣彂伏岀&KR0062;断其¶
帰路賊奔入櫻桃園荣合兵搗之斬首七百四十二捕生¶
八百五十七召荣至京封廣寕伯時指揮同知侯端者破¶
賊子金山端&KR0018;殊力能一手挽石狻猊行十餘歩䇿馬坊¶
門交手擁楣以足挟馬懸之賊入金山與巷&KR0062;偶一劔堕¶
<pb:KR2d0017_SBCK_036-11a>¶
地&KR0001;乗馬口嗛授端賊驚走潮退膠賊十餘艘大破之宣¶
德&KR0004;來貢與約舟毋過三人無過三百刀劔毋過三十八¶
年源義持䘚賜吊&KR0021;十年王遣使貢謝倭自得我勘合方¶
物戎器偹載而來遇官兵矯云入貢貢即不如約守臣幸¶
無事輙請俯順&KR0212;情主客者為畫可條奏輙云後不為例¶
後至亦復如之我無偹即肆出殺掠飽颺去宣德末年海¶
偹&KR0202;貢稍如約正統四年冦大嵩入&KR0669;渚官&KR0067;民舎並見¶
焚灼驅掠少壮&KR0036;掘&KR0664;墓束嬰孩竿柱沃之沸湯視其啼¶
號為&KR0015;楽捕孕婦忖男女刳視之以中否為勝&KR0018;城野蕭¶
條過者隕涕&KR0457;以重师守要地㓂稍息七年來貢復冦如¶
<pb:KR2d0017_SBCK_036-11b>¶
故成化&KR0004;冦寕波知我有偹矯稱進貢守兵禦之倭立篙¶
沙中懸燈其上朝赴之則已乗潮去矣成化四年其通事¶
林從傑䓁三人随使臣入貢奏係寕波衞人㓜&KR0013;掠為通¶
事乞便道省&KR0021;從之成化五年来貢通事閻宗逹教誘詭¶
稱遭風䘮失方物乞給償囬國&KR0457;許䆒主使宗逹&KR0418;化人¶
曰若&KR0175;反覆族其原籍是年使臣清啓凌轢舘僕殘殺市¶
人弘治八年使夀蓂来貢正徳六年使宋素卿等来貢求¶
祀孔子儀注不許素卿者故鄞人朱縞変姓名亡入日本¶
國王源義澄悦之至是與族人朱澄耳目為奸利厚賂閹¶
瑾得賜飛魚服以帰居乆之國王為源義植孱不能制諸¶
<pb:KR2d0017_SBCK_036-12a>¶
島諸島競利則先貢益無專制嘉靖二年其西海道大内¶
&KR0105;興國遣僧宗設入貢居数日素卿設為南海道海川高¶
國所遣與僧瑞佐仝來故亊畨使至寕波有宴先至者居¶
上坐素卿後至賄市舶太&KR0101;先閱其貨坐上坐宗設等不¶
平攻瑞佐殺之追逐素卿竄慈谿縱火大掠指揮劉錦與¶
&KR0062;死宗設奪舟擄指揮璡去乆之鎮廵官乃捕得素卿而¶
宗設党中林望古多羅等漂入朝鮮界朝鮮國王擒之以¶
献俱論死繋獄四年琉球貢使帰使轉諭日本國王捕送¶
宗設及佐謀倡亂者㑹琉球使溺水而國王源義睛反附¶
琉球來使為素卿乞宥并請復修貢献詔並釋之給事中¶
<pb:KR2d0017_SBCK_036-12b>¶
夏言乃上言禍&KR0120;于市舶礼部請罷市舶者数年而&KR0059;舶¶
&KR0010;至不即售輙賖奸啇乆之奸啇欺負不啻千萬索極則¶
&KR0300;貴官家&KR0212;人&KR0049;乆不得頗搆難有所賊殺貴官家輙出¶
危言撼當事者兵之使去&KR0212;人大恨盤㩀島中並海不逞¶
之民若生計困廹者輙歸之時時㓂沿海諸郡矣至有衣¶
冠失職書生頗為嚮導于是王忤瘋徐必欺毛&KR0701;瘋之徒¶
皆我華人金冠龍衮稱王海島二十五年&KR0457;以都御史朱¶
紈兼廵淛福紈&KR0202;勾連主藏禁犯者戮不赦上章鎸暴二¶
三貴官家于是聲&KR0020;相&KR0029;者大譁切歯紈嗾言官詆誣紈¶
獄紈憤仰薬死而有功海道柯喬都指揮盧鏜皆論死繫¶
<pb:KR2d0017_SBCK_036-13a>¶
獄盗益肆先是歙人王直者少任侠好岀禁物西洋致冨¶
不貲&KR0212;人信服之貨至一主直為儈紈禁既&KR0202;諸奸啇藉¶
是益負倭競責直直無&KR0001;出招亡命千人逃入海推許二¶
者為帥引倭結巢衢之双峙港侵&KR0075;蚕食紈與鏜既連搗¶
敗之許二逸去直収合其餘衆更泊他峙而廣東有海賊¶
陳四盻者自為一党直計殺之叩関献㨗以求&KR0271;市官司¶
弗許賜米百石而已直大詬泛米海中益入盗三十一年¶
直主倭人以萬人&KR4050;入定海関㓂温破黄巖刼餘姚山隂¶
䓁䖏&KR0457;提督王忬廵視福淛以&KR0153;&KR0005;俞大猷湯克寛為分¶
守明年破其㓂温倭火賊烈港自是淛東西及蘓松淮北¶
<pb:KR2d0017_SBCK_036-13b>¶
諸郡無不騷害直更造巨艦偽称徽王部署葉宗滿徐惟¶
學陳東䓁為&KR0005;領汪汝賢王滶為腹心而三十六㠀之夷¶
皆聼指使㝷攻破昌國衞犯太倉反撃官軍其有失舟者¶
四十人突至淛江乍浦&KR0001;徃來平湖海寕境上殺把縂一¶
指揮四千户百户七縣丞一&KR0001;傷官兵則数百不止倭性¶
勇而戅每&KR0062;赤体舞刀前不復别生死閩淛亡人&KR0135;之者¶
十六七大率皆狡悍善設伏能以寡撃衆而内地乆寕目¶
不見㓂遇輙靡潰沿海諸郡僅僅保&KR0012;城賊徃來聚散如¶
入無人呉越中村落市井故称殷冨者半為丘&KR0469;而柘林¶
川沙窪二處陳東&KR0397;處之矣于是改忬為廵撫岀盧鏜以¶
<pb:KR2d0017_SBCK_036-14a>¶
都指揮偹倭福建而克寛以副縂兵搃督金山時倭㽞内¶
地三月飽去而倭酋䔥&KR0139;者失風漂崇明之&KR0047;沙方攻圍¶
之而衆益至克寛㨗漴缺斬首七十三級生擒十四竟㘴¶
&KR0047;沙敗革職立功乆之蕭&KR0139;逸又明年忬與克寛䓁連敗¶
賊于上海之習家墳大門墩採陶港䓁䖏斬首百餘賊乃¶
北犯通㤗且有漂入青徐之界者山東遼東大震已而䧟¶
嘉善犯海寕襲崇明掠蘓州松江及崇徳&KR0457;以尚書張&KR0052;¶
搃督淛直山東两廣福建六省而以李天&KR0194;代忬時&KR0153;&KR0005;¶
俞大献等敗賊呉淞及新泾橋羅店而&KR0153;&KR0005;許國䧟伏採¶
陶港潰溺死者千人&KR0457;逮故&KR0063;天廵撫屠大山黜為民國¶
<pb:KR2d0017_SBCK_036-14b>¶
與&KR0153;&KR0005;李逢時皆論死已而賊犯楽清黄&KR1104;東陽永康分¶
犯松江嘉興秀水及湖州屠嘉善縣官棄城走百户頼荣¶
華死之三十四年復犯乍浦海寕䧟崇徳攻德清殺把搃¶
指揮八人上切責&KR0052;而令工部侍&KR0048;趙文華岀&KR0021;海視師¶
適田州土官岑猛妻瓦氏東蘭䓁州土官韋世用䓁狼兵¶
至稍有斬&KR0023;文華遂以賊易辦促&KR0062;連敗乃劾&KR0052;而薦所¶
善御史胡宗憲能是時徐惟學死其子海益以倭合陳東¶
之衆至数萬宗憲行兵頗能濟以&KR0096;術賊至嘉興則使人¶
載酒見賊佯棄去亦皆下鴆賣酒家賊徃徃&KR0744;不&KR0120;縂督¶
&KR0052;連敗之于川沙窪石塘湾王江泾擒斬首千九百八十¶
<pb:KR2d0017_SBCK_036-15a>¶
有竒自倭難以來為第一㨗然劾&KR0052;䟽己行而文華引為¶
已㨗&KR0052;竟坐死西市&KR0457;以&KR0063;天廵撫周珫代&KR0052;則倭犯常¶
&KR0836;上虞㑹稽西歴杭之于潜昌化至于殺縣令及鄉䆠極¶
&KR0429;文華無以自觧復隂言珫病天寵湎酒㘴為民&KR0457;以楊¶
宣代珫宗憲代天&KR0194;賊有從紹興高阜奔䆒至竄歙流刼¶
績溪&KR0563;南陵無阻者賊中有能以手接箭擲地無害逼太¶
平官兵敗之趋&KR0047;京賊酋紅衣黄盖者&KR0016;而犯太安徳門¶
越秣&KR0092;関信宿溧水縣趋冝興武進一日夜抵無錫蘓松¶
廵撫&KR0544;&KR0022;輔大㨗楊橋殱之盖高埠賊始六十七人而己¶
而行数千里流刼数郡入二縣殺一御史一縣丞二指揮¶
<pb:KR2d0017_SBCK_036-15b>¶
二把搃&KR0013;戮四五千人歴八十餘日始㓕于是宗憲合&KR0022;¶
輔淛直兵七道㑹勦陶宅倭大敗失千二百人而&KR0022;輔别¶
㨗滸墅文華乃忌&KR0022;輔論劾謂避难而就昜&KR0457;戴罪自効¶
時指揮王沛㨗磥門&KR0153;&KR0005;盧鏜生得真倭八十餘人斬首¶
三十八而倭益至且犯福建之莆田鎮海鎮東䓁衞千户¶
丘環指揮童乾震死之乆之賊有焚巢岀海者追撃之甫¶
勝老&KR1295;嘴復大敗之于嘉定高橋時文華謾語帰朝矣盖¶
賊先後至皆王直&KR0001;遣&KR0005;兵者&KR0004;不知之也宗憲獨&KR0053;直¶
母妻及子&KR0009;獄至是出而善待之諭生員&KR0253;洲陳可願名¶
為移諭囯王者岀伺直計招之至是見直干五島直&KR0016;從¶
<pb:KR2d0017_SBCK_036-16a>¶
揮霍也曲誘直直頗以待其家人厚欲降而阻于其下葉¶
宗滿等直有&KR0078;少華者金&KR0092;倡也故與善&KR0084;少年沈郎暱¶
時沈&KR0048;亦竄島中聞少華&KR0084;窃聼之少華見沈&KR0048;相目浃¶
&KR0703;隂幸直敗冀與沈郎帰也間語直君謂海中王沉沉可¶
百年哉直心動遂㽞洲為貭而令宗滿及義子王激等随¶
可願入報計殺賊自贖求開市通貢&KR0457;許之而徐海方擁¶
薩洲&KR0212;來也一由定海入一由松江入一由海門入各数¶
千人而身擁萬人逼乍浦時宗憲己代楊冝而&KR0022;輔&KR0013;逮¶
倭䧟慈谿刼金山殺千户二人于江中&KR0005;軍宗礼敗賊崇¶
徳之三里橋斬首九百㑹橋䧟礼與鎮撫何衞死之時直¶
<pb:KR2d0017_SBCK_036-16b>¶
部毛烈果反向撃海宗憲縱金使烈招海上觧桐鄉之圍¶
海轉説東&KR0901;疑未决㑹吴淞賊萬餘西蹂宗憲㗖海金帛¶
共撃吴淞勝之俞大献&KR0210;撃斬首千五百級海心果附獨¶
其書記葉麻心異宗憲又使間海縳麻以帰而東終未下¶
也海有両侍女翠翹緑珠最暱宗憲隂使持簮珥璣翠恱¶
之日夜説海縳東又令葉麻偽書與東使反兵殺海而故¶
泄之海海益感宗憲切東者薩摩王弟帳下書記也部最¶
强㑹文華復以縂督尚書岀視师則佯欲撃海者宗憲為¶
力觧之使縳東以献于是宗憲勸海厚賄薩麻王弟乞東¶
代為書記東果之海所海以上之軍門復以其衆擊諸倭¶
<pb:KR2d0017_SBCK_036-17a>¶
有功然海意尚猶豫未即至請于宗憲得自舍便地宗憲¶
使海居沈家東荘而以西荘居東餘党中綰河為塹于是¶
詐為書遺東餘党曰海&KR0005;盡汝䓁以恱官兵東党怒伏邏¶
卒伺海海疑挟両侍女&KR0005;間道&KR0300;詣軍門而為東党所截¶
海中矟衆乱而宗憲&KR0001;宻召永順諸兵亦至烈炬焚東荘¶
斬首千餘級鹵&KR0405;黒自死者三百餘盖宗憲&KR0001;遺海&KR0308;米¶
有毒為所中也得两侍女問海所在女指河況處遂&KR0120;海¶
斬其首以帰則飲至轅門令翠翹行酒翠翹&KR0084;宛轉悲怨¶
諸&KR0005;吏皆憐之宗憲曰是説海二東者㦲令&KR0175;嫁一酋翠¶
翹悲曰去一酋又亊一酋妾不能為&KR0300;錢塘江死而先時¶
<pb:KR2d0017_SBCK_036-17b>¶
㓂自黄浦七　出海者俞大献敗之自仙逰趋彭溪鎮者¶
盧鏜敗之分掠海門者把搃張成敗之流入常鎮者搃兵¶
徐珏敗之惟定海舟山倭據險結巢最堅宗憲合大猷率¶
川貴兵九百人乗雪焚破之江&KR0047;倭盡矣&KR0457;加文華少保¶
宗憲右都御史三十六年倭犯江北諸州縣者副使于徳¶
昌&KR0153;&KR0005;刘&KR0139;大敗之賊盡駕舟&KR0300;洋去時&KR0253;洲㽞王直者¶
乆得遍諭諸島倭酋徳陽附舟表貢而宗滿滶䓁入報宗憲¶
者宗憲待之如布衣交則隂語直曰胡公忠信可記也直¶
乃與洲來尚&KR0202;衞岑港不即入宗憲縱滶帰直令滶&KR0175;至¶
宗憲與連&KR0397;飲大酔齁齁&KR0304;凡諸前後請&KR0062;書十餘通悉¶
<pb:KR2d0017_SBCK_036-18a>¶
寘之几上夜作䆿語曰吾欲生若若故不就柰何滶聞䆿¶
語又&KR0060;見諸&KR0062;書皆不行則深喜使其子澄嚙指血寓書¶
于直而决之直乃帰宗憲少華者&KR0059;出寳玉賂客効直書¶
散其帳下諸徤兒遂與沈&KR0048;亡去宗憲益好慰直令繋獄¶
待命時江&KR0047;洶洶言宗憲大得&KR0212;金且活直宗憲惧遂易¶
䟽唯上裁&KR0457;梟示直宗滿汝賢&KR0036;戍邉加宗憲太子太保¶
叙子錦衣千户餘迁賞有差而毛烮者聞直不果赦怒與¶
諸&KR0212;&KR0108;殺夏正焚舟山&KR0026;以徳陽去竄入閩首尾巢閩中¶
者七八歳連犯吴越所破㓕城十餘掠子女財帛不可勝¶
計官吏軍民&KR0062;及俘死不下数十萬轉&KR0519;軍食横賞賜乾¶
<pb:KR2d0017_SBCK_036-18b>¶
沒入槖中者費以巨萬而福建廵撫都御史阮鶚至以庫¶
銀数萬絹数百遣舟六買之去而毛烈竟移衆&KR0047;澚山造¶
屋而居無&KR0001;不侵突至流刼湖州大率掠行人索贖至四¶
十二年副縂兵戚継光與縂兵劉顕俞大献来攻閩中倭¶
大破之平海衛斬首二千二百餘級堕崖溺水死者亡算¶
縱&KR0001;掠男女二千餘人継光復追斬賊千餘級報効副縂¶
兵湯克寛復擒斬二千餘級至四十四年連敗之通州及¶
三沙倭㓂絶及至萬暦二十年関白平秀&KR0123;&KR0120;人奴雄六¶
十六州窺朝鮮釡山與日本馬島對峙徃來互市通婚媾¶
猝遣巨酋行長請而義智與仸僧蘓玄宗逸䓁疾渡破&KR0159;¶
<pb:KR2d0017_SBCK_036-19a>¶
尚道掠開城分䧟豊徳執王太逼釡山復據平㝎走王李¶
昖于義州八道几盡沒詔以侍郎宋&KR0063;昌為遼東經畧而¶
李松為征東提督樞臣石星募得逰客沈惟敬與㳺擊啣¶
入倭行間帰云行長願退平壌以西畫大同江為界提督¶
松不听進师平壌大㨗倭酋宗逸平秀忠平鎮信死于火¶
&KR0153;&KR0005;查大受等復㨗江南李如栢奪開城前後得級乙千¶
八百四道復王昖帰平壌提督松&KR0127;進逼王京敗績碧蹄¶
舘退保開城&KR0457;刘綎陳璘水陸濟师助援&KR0153;將大受復盡¶
焚倭龍山倉倭乏食&KR0101;軍職方司袁黄請用惟敬議欵而¶
封貢之説&KR0120;令㳺撃周弘謨仝惟敬徃諭倭果棄王京遁¶
<pb:KR2d0017_SBCK_036-19b>¶
築屯釡山為長乆計王昖還王京益多防戍于是沈惟敬¶
以倭酋小西飛入朝就欵而倭復犯咸安晋州逼全羅提¶
督乃令扼南原咽喉而分守南陽陕州科臣張輔言倭無¶
故請欵勿堕其計冝專勦局遼鎮都御史趙燿亦言欵貢¶
不可輕許已而倭從釡山移營西生浦送還王子陪臣于¶
是樞臣星一意主欵許封不許貢二十二年惟敬復入倭¶
議惟敬在倭云和親入朝則云和好親宻言官何喬逺林¶
材唐一&KR0583;等忽請罷封㑹朝鮮䟽請許貢保國上以&KR0004;言¶
官為阻撓封貢詔小西飛入朝面决一倭盡帰巢一既封¶
不與貢一勿犯朝鮮永無異意以勲裔李宗城充正使副¶
<pb:KR2d0017_SBCK_036-20a>¶
以指揮楊方亨同惟敬徃明年礼臣議日本原有王未審¶
存沒関白冝另擬二字或即以&KR0001;居島封之不听上竟許¶
平秀&KR0123;為日本國王給金印而行長准都督僉事等官時¶
傳日本王現入山城有文禒三年之暦而小西飛云王為¶
信&KR0001;弑都御史李化龍遂有六可疑三可慮之䟽报聞二¶
十四年封使方抵釡山而惟敬先徃&KR0059;奉秀&KR0123;蠎玉翼善¶
冠及地圖武&KR0052;又驅壮馬三百&KR0047;戈崖&KR0016;從献秀&KR0123;&KR0059;娶¶
阿里馬女正使宗城詣馬島或言倭情不善宗城惧夜弃¶
印&KR0217;遁&KR0457;逮就訊改方亨正使而惟敬副之二十五年惟¶
敬&KR0001;携謝表不恭而釡山之倭尚逼王京于是復議東征¶
<pb:KR2d0017_SBCK_036-20b>¶
&KR0052;畧鄧玠知惟敬為倭向導縳之而大&KR0036;䘚困倭梟山已¶
敗績明年檄水陸各师四路相机進勦復不利㑹倭秀&KR0123;¶
死倭意觧逐北屡㨗秀&KR0123;且死令原家康領東北三十三¶
州輝元領西&KR0047;三十三州恊輔七歳秀頼時酋景勝亂家¶
康&KR0120;兵誅之併敗輝元專國政而以孫女妻秀頼家康死¶
傳位其子秀忠稱新関白移秀頼于大板止給&KR0338;食及明¶
末唐籓立八閩以鄭芝龍妻為日本&KR0001;自出使人乞兵日¶
本且許諾継聞芝龍反唐怒曰幾為鄭一老&KR0001;賣魯籓保¶
舟山命周籓安昌王賫牛驢等控日本抵長&KR0123;島通源将¶
軍将軍以扈王諸卿非两榜&KR0127;不信既而諸生凌士弘馮¶
<pb:KR2d0017_SBCK_036-21a>¶
京第復奉威鹵矦黄斌卿血書以徃適西洋失凡三舟抵¶
日本煞司馬者以為歒至提兵禦之見&KR0001;為血書曰待㨗¶
西洋可赴汝士弘等既帰乆之復徃源将軍不為&KR0036;兵而¶
而以諸軍需助舟山又得從諸啇分稅数萬金益餉舟山¶
敗北兵欲欵芝龍子成功而希功者請&KR0062;成功母死常以¶
金鑄毋像日朝之希功者潜襲其寨攫金母及真珠簾去¶
成功怒乃連年&KR0036;兵&KR0368;海上不息¶
　論曰蜻蜓自愧其為倭以倭絶之可以無後&KR0368;邉之患¶
　盖自元世祖時裘師駝海彼乃啓志既以罷市而私舶¶
　猶通世廟時数十年揚波不休職此之由然則神庙中¶
<pb:KR2d0017_SBCK_036-21b>¶
　困一関白徒多事使非其國内乱且移禍也六可疑三¶
　可慮胡充耳不聞㢤¶
<pb:KR2d0017_SBCK_036-22a>¶
<pb:KR2d0017_SBCK_036-23a>¶
世子及國相子來就國學又有女師生姑魯妹二人者亦¶
來就學上賜賚視中國儒生有加已而世子國相子與雲¶
南生非議&KR0457;書上怒皆治罪死㝷賜閩舟工三十六户便¶
來徃察度三傳至尚巴志而承察渡卒無子永楽中封其¶
從弟汪&KR0063;祖挕山&KR0047;王事九年來貢長史程&KR0167;乞陞同官¶
王荗國相兼長史而自言故中國饒州人今八十一老乞¶
致仕还鄉許之其後山北山&KR0047;皆為中山臣尚思逹&KR0001;并¶
巴志卒尚忠嗣正統中啇舶漂廣東廵戍欲戮之以冐功¶
海道章格不許奏还其貲再傳金福卒景㤗中弟布里與¶
子志魯争立失其印次弟㤗乆馳奏&KR0457;給泰乆印嗣王又¶
<pb:KR2d0017_SBCK_036-23b>¶
再傳尚圓成化十一年貢使还至閩恣殺掠&KR0457;間&KR0010;一貢¶
貢無過百五十人傳子真以官生蔡賔䓁五人&KR0032;業&KR0047;雍¶
䖏以覌光舘歴五年乞帰省報可嘉靖二年使徃暹羅失¶
風閩界為我&KR0001;&KR0023;㑹日本使&KR0368;寕紹上恐互相間命轉&KR0036;¶
浙江㑹勘㝷&KR0167;令其使正議大夫鄭䋲賫勅書轉諭日本¶
捕治逋誅宗設䓁真卒子清嗣王乞㽞&KR0457;勑鎮國如安&KR0047;¶
許之十九年長史梁梓來朝貢請續造海&KR0179;四號&KR0457;無違¶
例二十一年漳人陳貴與潮陽海舶争利譁琉球琉球械¶
送貴福建誣以為㓂上治以通畨律諭王無&KR0127;與中國人¶
互市明年&KR0167;令官生梁炫䓁四人學&KR0047;雍&KR0004;閩人蔡璟撥¶
<pb:KR2d0017_SBCK_036-24a>¶
賜琉球其孫廷㑹充貢使至與給事中黄宗概親&KR0199;通饋¶
謁事&KR0116;下&KR0457;獄上念貢使姑草賞行勘㑹倭㓂浙直敗還¶
世子元&KR0036;兵邀撃淂金坤䓁六人獻㨗上嘉其忠賚金幣¶
三傳寕為薩摩州倭&KR0001;鹵己而得反時貢物&KR0462;倭産礼部¶
侍&KR0048;翁正春以為冝示不絶之絶佳本國&KR0001;産収觧餘携¶
帰四十四年通亊蔡㕓報倭&KR0062;&KR0179;五百號脅取其東畨急¶
求救不果萬暦中議琉球&KR0418;使礼部侍&KR0048;李廷机以為夷¶
官請命于京师使臣即海上可以集事不必冐死荣外夷¶
論者謂得大体云其地海氣蒸溽鮮霜雪多&KR0275;風暴兩國¶
人深目長鼻結髻頂右其有職者横一金簮三十六姓後¶
<pb:KR2d0017_SBCK_036-24b>¶
髻結頂纎嗇好潔並用色布纒首黄最貴紅次之青緑又¶
次之白斯下矣王兼用五色廣䄂寛&KR0054;制如道服腰大帶¶
布亦如纒首布之色分貴賤以五色陶珠為&KR0277;亦以為盖¶
大圑扇集鳥羽為之其民人並縞素無木棉屋多苐覆間¶
以陶無貴賤皆草履脫入室粛使客則具冠履婦人以墨¶
黔手刺靣為花卉鳥獸状髻肖童子搃角不施簮珥粉黛¶
工麻&KR0513;冨室上衣之外更用幅如帷䝉之背上見人則以¶
手下之而蔽其&KR0405;下裳如裙倍其幅多褶長覆其足凡有¶
岀入戴箬笠㘴馬女僕三四從之地不産鉄㸑用螺殻亦¶
無農噐削木為之淂異味先薦尊者居䘮数月不&KR0079;食以¶
<pb:KR2d0017_SBCK_036-25a>¶
中元前後日浴尸溪水去腐附草&KR0414;以帛埋土中王及諸¶
臣家匣骨山穴賦法稍倣古井田有事始均稅事已即罷¶
刑甚峻犯盗窃刳腹劓剕職官尊者三法司即國相率王¶
母舅妻父任之其次有察度官司刑名有耳目官資頋問¶
有遏闥哪　官理錢糓皆武職大夫以上世及&KR0001;轄地為¶
姓名長史主封貢不與政事及通事為文官以通中國書¶
乃閩三十六姓之後為之今僅存七姓矣七姓男不為國¶
偦女不為王妃言語衣服無别别以椎結居中者七姓居¶
右者夲&KR0212;也王日三朝搓手膜拜俗稱王曰敖那妃曰扎¶
喇王宫建山之巔國門榜以歡㑹府榜漏刻殿榜&KR0418;神永¶
<pb:KR2d0017_SBCK_036-25b>¶
楽間常命使為盖宫殿頗閎敞然以板代瓦尚朴素不致¶
雕&KR0866;亦信堪輿家言旧南向浚改西向册封錫以皮弁玉¶
圭麟&KR0129;犀帶視二品秩東去三百里為葉碧山又東即日¶
本販鬻率女儈市&KR0004;用海巴後用日本錢十當一如宋季¶
鵞眼綖環信&KR0294;巫不知醫薬以婦人不二夫者為神尸率¶
三五百人白日呼嘨音莭悽惨其魁號女君王宫藏佛&KR0052;¶
千卷儒書有四書無五&KR0052;以杜律虞註為&KR0052;文弱多學詩¶
&KR0153;禅乗土田砂䃯&KR0035;藝鹵莾王與臣民分&KR0095;為禄食不交¶
征山無虎宴㑹亦有&KR0084;舞諳漢字奉正翔酒以米漬水越¶
&KR0043;婦人口嚼手槎以取汁曰米竒間來自暹羅易醉凡殺¶
<pb:KR2d0017_SBCK_036-26a>¶
牲不血刄以水泅而火其毛武宗常賜玉杯毎出為夀際¶
陪臣子及俊秀凡學書及習武以日本為師進退莭以金¶
皷甲用皮草&KR0211;梢長如掘擔射則&KR0035;地以両手彎之可二¶
百步好閗殺人度不免自屠&KR0025;長楽广石岀海望小山浮¶
空為小琉球南為東畨盛聚落而無君長又東隅有&KR0212;鳥¶
語&KR0294;形袒裸盱睢或云即毘舍那囯¶
　論曰國初來就國學憲廟以後毎肄業&KR0047;雍頗奉儒禅¶
　與朝鮮畧彷彿乃以日本為師則何也若夫生姑魯妹¶
　以女師而迄觀光大成至扵不二其夫稱女君較中&KR0038;¶
　内政益&KR0113;矣¶
<pb:KR2d0017_SBCK_036-26b>¶
　　和蘭國¶
和蘭國即紅&KR0212;俗穪紅毛畨與佛&KR0048;機接壌時横行爪哇¶
大泥間及聞佛&KR0048;机㩀吕宋互市濠鏡心艶之萬暦中忽¶
駕&KR0179;稱和蘭欲通貢澚&KR0212;共拒之移叩閩閩人李錦乆客¶
大泥與和蘭習説其酋麻韋&KR0048;曰請壘澎湖嶼而守之逼¶
漳賂璫髙宷可得志于是于澎湖伐木駕厰而錦先入漳¶
為&KR0730;當事繫錦令諭&KR0212;還自贖而璫宩竟與&KR0212;盟㑹材官¶
沈有容出諭夷語中窾且䟽請聲勦&KR0212;逡廵去&KR0457;大泥國¶
移檄和蘭無為細人&KR0001;誤其人深目碧瞳長鼻赤髪舟長¶
三十丈五桅凡三層四置銅銳大者長二丈餘一彂可洞¶
<pb:KR2d0017_SBCK_036-27a>¶
石城舵後置銅盤徑数尺稱炤海鏡徃來不迷奉天主教¶
役使烏&KR0017;行臣浪中如坦道不習&KR0062;已因中國驅逐始募¶
日夲人為先&KR0289;其砲用法&KR0136;于佛&KR0048;機萬暦中宦閩廣者¶
進紅&KR0212;砲為式比舊制絶殊中&KR0038;遂恃此為&KR0062;具而不尚¶
&KR0211;矢崇禎&KR0004;劉香　閩海紅&KR0212;挾大艘助香突入中左焚¶
我&KR0062;船官兵多死者廵撫鄒維璉力拒却之眀季&KR0038;姓¶
鄭成功以舟師入據䑓湾䑓湾者自澎湖深入和蘭曾¶
築一城以其人守之凡通貢駐此&KR0049;命成功既入稱為¶
東京又稱明京以候桂蹕桂主不禄改名東寕别有傳¶
　論曰以和蘭之属地存桂年故復傳之在荒服¶
<pb:KR2d0017_SBCK_036-27b>¶
<pb:KR2d0017_SBCK_036-27b>¶
結散垂為髾民居茅茨簷宇法不得高過三尺民服犯白¶
死氣常煖草木不凋殺牛&KR0021;&KR0017;元旦驅象出郊名逐邪市¶
用金銀醸酒甕中繞甕通竹咂之王居鑄金酋長之居甃¶
甎&KR0069;雕&KR0866;獸畜王&KR0010;時以人胆為酒飲之又以浴凡主國¶
三十年棄為僧入山㘴虎狼中自懴令子侄攝位居一&KR0010;¶
亡恙即復出為王國人呼王為昔&KR0058;馬哈刺&KR0010;無閠但以¶
十二月為一年其漏皷十更冬至㝎十一月望日嫁娶以¶
八月好晏&KR0120;&KR0079;魚非腐不食刑有枷鎻截鼻断手小過鞭¶
籐杖當死者&KR0035;繋之以梭槍舂其喉殊之奸犯男女炮面¶
罪甚令㘴尖木自便出口&KR0222;中流示衆&KR0002;故殺刼殺令&KR0090;¶
<pb:KR2d0017_SBCK_036-28a>¶
蹋之或皷鼻捲撲象知人意&KR0127;重不䓁搥薫羊皮以代&KR0083;¶
削細竹為筆蘸&KR0069;書之書如蚯蚓國有屍致魚亦曰屍頭¶
蛮婦人也目無瞳子夜飛頭入人家食小児矢氣侵児腹¶
児輙死頭返合體如故或移其體他䖏不得合亦死民有¶
此婦不报者不赦山産伽藍香甚羙覌音竹黒色一寸二¶
三莭又産降真香烏木犀牛如水牛状無毛黒色生鱗甲¶
紋&KR0746;厚一角生鼻梁之中馬低小雞足寸五分&KR0035;有波羅¶
&KR0097;甚甘又有鰐魚潭訟不决者各&KR0016;水牛過此潭理屈者¶
必為魚&KR0001;食不爽野牛成群見衣青人前觸死國人䕶首¶
偶觸首比殺人&KR0311;洪武二年遣行人吴用䓁&KR0457;諭其國國¶
<pb:KR2d0017_SBCK_036-28b>¶
王阿荅阿者己先遣使蒲且麻都及虎都蛮貢虎&KR0090;且言¶
安&KR0047;逼侵随遣諭平之封阿荅阿者為占城王賜銀印&KR0151;¶
金及大統暦以其通文字頒科舉&KR0457;令貢士赴京師四年¶
遣荅班&KR0050;卜農来請兵噐楽噐及楽人意使安&KR0047;知其帰¶
命本朝勿侵上曰两國互争獨與尔兵是&KR0135;攻也楽律故¶
同華&KR0212;音異可擇國中通華言者來肄習之八年以其貢¶
使挈行啇多譎著祖訓沮遏之十二年王與安&KR0047;&KR0062;不利¶
復諭慰之十四年阿荅阿者為其臣門閣勝&KR0001;弑自立上¶
&KR0086;其&KR0434;絶不通永楽元年其王占巴的刺遣使來貢告即¶
位乞諭安&KR0047;勿侵許之四年上征安&KR0047;出兵助&KR0062;明年復¶
<pb:KR2d0017_SBCK_036-29a>¶
安&KR0047;&KR0001;侵地獻俘七年命鄭和岀賜王擁五百餘人執鎗¶
刄舞皮皷牌搥皷吹椰殻筒&KR0176;行蒲伏以迎十一年遣其¶
孫&KR0213;阿那沙入貢是冬兵部尚書陳洽言王雖&KR0135;攻季&KR0986;¶
寔懐両端至化州大掠資季&KR0986;金帛&KR0062;&KR0090;季&KR0986;亦遺羙女¶
王復侵奪升華府所&KR0032;州縣其罪䓁安&KR0047;上曰安&KR0047;方靖¶
勅諭而巳自是&KR0010;一貢宣德七年暹邏貢使&KR0013;拘來愬詔¶
還&KR0001;㽞暹邏人及我軍徃西洋未帰者正統六年立其嗣¶
王摩貴自是三年一貢為令成化七年王槃羅茶全&KR0013;安¶
&KR0047;&KR0001;虜卒弟槃羅茶悅攝國亊&KR0457;賫印封為王適又為所¶
虜使者還未幾安&KR0047;帰&KR0001;掠占城地凡三千五百餘里徙¶
<pb:KR2d0017_SBCK_036-29b>¶
居赤坎&KR0022;都&KR0048;以避安&KR0047;二十年遣給事中馮義䓁封齊¶
亜麻勿庵為王使未至而䘚其臣提婆苔者受安南偽命¶
為王義誤以為真即以&KR0457;印授提婆苔義帰海上卒齊亜¶
麻勿庵之弟古來者恨提婆苔&KR0120;兵攻之安&KR0047;乗&KR0020;舉兵¶
壓境欲生邀提婆苔古來惧率妃孫及部落千餘來請封¶
于是追治誤封義罪更封古來為王安&KR0047;必以提婆苔當¶
嗣就貭两廣都御史屠滽直古来致崖州受朝命古來卒¶
其子沙古卜洛乞封不言父卒給事中任良弼以為國王¶
立不立不係朝廷封不封也大率無事&KR0440;朝自立有事假¶
國命為重冝予勅别詰責安&KR0047;還其侵地&KR0025;之正徳八年¶
<pb:KR2d0017_SBCK_036-30a>¶
遣給事中李貫封沙日底齊為王貫䓁即其境惮入以無¶
通事諸人為觧致命其使而帰嘉靖三十一年使再至其¶
國界靈山山産對文籐杖徃來販舶必此樵汲又崑崙山¶
節然瀛海之中與占城及東西竺䁀峙相望西洋販舶必¶
順颷七晝夜可過俗云上怕七州下怕崑崙此山無&KR0001;産¶
人火食蹲穴巢樹而已¶
　論曰&KR0457;以其通文字賜大統暦許貢赴京師科舉雖不¶
　果貢然能求楽器及楽人其國亦似可化而世為安南¶
　&KR0001;苦斯弱不足慮也¶
<pb:KR2d0017_SBCK_036-30b>¶
<pb:KR2d0017_SBCK_036-30b>¶
　　真臘國¶
真臘本扶&KR0047;屬國在占城西&KR0047;隋始通中國姓刹利氏唐¶
神龍中并扶&KR0047;而國分為二&KR0047;近海為水真臘北多山為¶
陸真臘後復合為一宋宣和&KR0004;封為真臘國王有聚落六¶
十餘慶元中破占城為屬國遂號占臘又有参半真里登¶
流蒲甘䓁國皆屬真臘其國自號曰甘孛智後訛為甘破¶
蔗閩人賈其國則方言曰東埔寨也自占城抵真蒲即其¶
境洪武六年國王忽児那遣柰亦&KR0123;&KR0048;表献方物賜明暦¶
文綺王死参合其武者持逹志立屡入貢賜銀印黄金&KR0151;¶
二十年王正&KR0058;列保昆耶甘谷者遣使貢&KR0090;五十九香六¶
<pb:KR2d0017_SBCK_036-31a>¶
萬觔永楽初告即位御史尹綬報之圖山海所&KR0052;以帰景¶
㤗二年來貢賜王及妃文綺景㤗以後不常至地邇印度¶
其俗謹扵奉佛尚華侈東向為上右手為絜男女椎髻穿¶
短衫圍梢布以香薬&KR0151;躰皆奉佛文書以麂鹿皮染黒用¶
粉畫之法有刖劓刺配犯盗者則断手足殺中國人必抵¶
中國人殺之可贖也有銅&KR0279;列銅塔二十四銅&KR0090;八鎮其¶
上&KR0090;各重四千觔王三日一聼朝㘴七宝林出入擁劍立¶
&KR0090;上迎小金塔金佛前&KR0730;亦有通天文者能推算日月簿¶
蝕以十月為&KR0010;首閏悉用九夜分四更&KR0049;煖不識霜雪俗¶
称儒為班詰僧為苧始道為八思班詰不知所誦何書但¶
<pb:KR2d0017_SBCK_036-31b>¶
　從此入仕為清貫倩暹婦蚕織¶
　　論曰尊中國通天文扶南猶可教其占城之亜欤¶
<pb:KR2d0017_SBCK_036-32a>¶
<pb:KR2d0017_SBCK_036-33a>¶
　　暹邏國¶
暹邏國在&KR0047;海中古赤&KR0095;地北連交趾自占城西&KR0047;七晝¶
夜可至後漢赤眉遺種本暹與邏斛二國元至正間邏斛¶
降暹併稱暹邏暹&KR0095;&KR0484;不冝稼邏斛即古㜑羅刹&KR0095;平衍¶
多&KR0023;暹仰給焉剪髪穿耳跣而繚腰及骭前後珍寳之國¶
也地週千里外山﨑嶇内地潮&KR0044;氣&KR0049;不正有西塔始造¶
時值鄭和至削其合尖後屡合之不能尖也王&KR0001;居宫用¶
黄金&KR0151;㡌金㡌若白抺首罽周于身以受明封平時腰束¶
嵌絲&KR0868;獨不剪髪出跨象或乗肩輿張盖茭蔁葉為之臣¶
民望見王合掌傴偻捫王足三乃自捫首三謂之頂上恩¶
<pb:KR2d0017_SBCK_036-33b>¶
用周正蝦蟇生則拜月曰毋使食也教用釋&KR0052;字皆横書¶
家及百金即以其半施佛大刑烹鋸男子决于婦人謂其¶
多智妻有&KR0059;則置酒飲其&KR0001;&KR0059;曰妻羙中人&KR0026;也工刺綉¶
織紝率為楼居貫梹榔片為板籐羅之亦削梹榔之幹為¶
鏢以吴牛之革為鍎有薬鏃習水戰大&KR0005;俱用聖銕褁身¶
刀矢不能入聖銕者腦骨也行錢用&KR1437;否國必大疫男陽¶
週破之嵌錫銖十数顆國有嵌銲業人任呼也其冨貴者¶
範金為空珠中藏砂子行則扱扱有聲不嵌珠人賤之矣¶
婚則群僧迎婿至女家僧取女喜紅貼男額上稱利市然¶
後婚貴人死則以水銀&KR0517;其屍&KR0089;之其下&KR0064;屍海沙飽群¶
<pb:KR2d0017_SBCK_036-34a>¶
烏棄骨扵海云鳥&KR0089;醸秫為酒甲諸&KR0212;稱暹酒國西&KR0047;百¶
里有上水鎮畨貨&KR0001;聚紅馬厮肯的石在紅雅姑肩下明¶
净如石榴子最竒産白&KR0090;獅子猫白䑕六脚亀及黄連羅¶
褐速香洪武四年大理寺卿聞良輔持&KR0457;其國王参烮昭¶
毘牙遣奈思俚儕刺識悉替奉貢賜大統暦王懦廢從父¶
参烮寳毘牙&KR3679;哩哆囉禄代立九年遣子昭禄群膺哆囉¶
諦刺修世見賜暹邏國王印乆之子昭禄群膺立勅之曰¶
朕即位以來使命周于四外凡諸君長履境者三十六声¶
聞者三十一大國十有八小國百四十九唯邏入中華最¶
近亦唯　最好禮守徳　甚嘉之永楽初王與琉球通好¶
<pb:KR2d0017_SBCK_036-34b>¶
漂閩&KR0013;籍&KR0457;&KR0338;而遣之十三年王卒子三頼波摩扎刺的¶
頼立数侵&KR0092;滿刺加國滿刺加以告制觧之十五年遣奈¶
必表貢乞量衡式賜古今烮女傳金綺量衡令准三年一¶
朝貢宣徳中稍减賜物著為令正徳二年王悉里麻哈頼¶
九年王谷戎有替下十一年王思利波羅麻惹智刺貢使¶
未嘗絶時譯夷字無識者大學士梁儲請㽞來&KR0212;一二人¶
在舘肄習從之汀人謝文彬者嘗販塩失風至其國遂受¶
官坤岳坤岳者華言學士也偕來貿易下吏嘉靖中王勃¶
略坤息利&KR0057;池牙遣使貢白象象中道死使者取象牙鑲¶
以金石珍寳㽞貯白象尾為證上之隆慶&KR0004;東蠻牛求婚¶
<pb:KR2d0017_SBCK_036-35a>¶
暹邏不與東蠻牛恚&KR0120;兵圍暹邏破之王自&KR0052;死鹵其世¶
子及中朝賜印以帰次子攝國奉表求印&KR0457;與之萬暦&KR0004;¶
王&KR0120;兵復&KR0311;東蛮牛宵遁暹邏遂移軍攻䧏真臘雄海外¶
七年來貢二十二年&KR0225;酋雍罕䓁&KR0025;蛮莫遁帰暹邏卷甲¶
趨之俘斬数萬&KR0225;势遂衰¶
　論曰好禮守徳以教暹世世也安淂諸聖銕入中國褁¶
　身以禦不庭¶
<pb:KR2d0017_SBCK_036-35b>¶
<pb:KR2d0017_SBCK_036-35b>¶
　　哈烮國(俺都淮八/刺黒魯迷)¶
哈烮(一名/黒魯)在撒馬児罕西&KR0047;去嘉峪関萬三千里元駙馬¶
帖木児之子沙哈魯嘗居其地國人稱為速魯檀猶華言¶
君王也東有俺都淮八刺黒諸城皆&KR0032;焉洪武二十五年¶
遣使&KR0457;諭永楽七年頭目麽賚朝貢正統二年使哈只貢¶
馬王石城方十里壘石為屋墻壁&KR0551;牗皆金碧琉璃金床¶
重茵衣冠大&KR0124;亦力把力民&KR0095;房氊帳以雨少故上下互¶
呼名雖王亦然相見少屈躬道撒力馬力一語握手或相¶
抱為禮致意于人則云撒盤少炊㸑飯食就肆無&KR0880;箸交¶
易用銀錢錢三䓁無正朔日月亦無斗斛用&KR0096;衡為量税¶
<pb:KR2d0017_SBCK_036-36a>¶
十二國用資焉男髠首衣尚白喪易青烏無棺槨不祀&KR0017;¶
神&KR0021;先于墓&KR0001;人多善走日行三百里氣&KR0049;常煖磁器最¶
精産巴旦杏鎻伏花㲭金銀珊瑚琥珀水銀珠翠名馬獅¶
子黒白文獸堅白塩可為器冝蚕紈綺過中國男女凟亂¶
然有學舎聚生徒講習&KR0052;義寡争訟好施予而屬俺都淮¶
去哈烮千三百里平礦無險地沃人繁八刺黒(一名/八黒)在俺¶
都淮東北地平廣食物豊饒西&KR0047;諸畨賈聚焉永楽中哈¶
烮沙哈魯各遣其子守之魯迷或云地屬哈烮嘉靖中一¶
&KR0175;入貢禮部尚書席書奏魯迷不載王㑹真&KR0915;莫辨冝善¶
遣之五年復貢獅子犀牛留&KR0836;&KR0212;五人飼内府定五年一¶
<pb:KR2d0017_SBCK_036-36b>¶
貢十餘人三十二年北鹵冦甘州總兵掦信以&KR0095;官百戸¶
馬能言令魯迷諸囯貢使九十餘人前禦鹵冩亦阿力等¶
九人死焉&KR0457;罪信棺殮返死者帰國仍&KR0278;諭其王¶
　論曰西夷死國九人其選也聚生徒講習&KR0052;義乃有此¶
<pb:KR2d0017_SBCK_036-37a>¶
<pb:KR2d0017_SBCK_036-38a>¶
　　&KR0095;魯畨國(黒娄/塩澤)¶
&KR0095;魯畨(一名&KR0095;/尔畨)在火州西百里古交河縣安楽城也城西¶
二十里有崖児城相傳為縣治又云古車師國云&KR0049;煖少¶
霜雪人皆屋居信佛法多僧寺永楽十二年吏部員外郎¶
陳誠使其國還言城西北百里有靈山俗云古十萬羅漢¶
湼槃處也山行二十餘里石理紛如毛髪或云羅漢洗頭¶
薙髮䖏也又五六里崖石白似&KR0127;脆不可握或云此羅漢¶
遺蛻也又東石笋如手壁&KR0120;瑩㓗可覌或云辟支佛湼槃¶
䖏也四靣竣壑窮&KR0280;天巧竒絶草木不生鳥獸鮮少云産¶
金剛鑚梧桐鹻桞青橵哈刺禅衣等物甘肅大抵無北鹵¶
<pb:KR2d0017_SBCK_036-38b>¶
患專防西&KR0212;&KR0212;種中&KR0095;魯畨最奸猾宣徳五年始遣使來¶
貢成化弘治間&KR0368;我西鄙虜哈宻王及金印去事在哈宻¶
傳嘉靖十一年速檀滿速児䓁來貢稱王者七十五人貢¶
使至四千人内閣張孚敬言西域稱王者多恐彼自封授¶
或部落相長冝答勅亦称王禮官夏言議西域&KR0091;王者唯¶
&KR0095;魯畨天方撒馬児罕三國如日落諸國名甚多朝貢絶¶
少至嘉靖&KR0004;天方漸増至六七王魯畨至十一二王撒馬¶
児罕至二十七王今則天方二十七王&KR0095;魯畨十五王撒¶
馬児罕竟至五十三王况&KR0001;稱王號原非舊文即有同者¶
地靣又異若人與一勅恐非&KR0001;以尊中國而&KR0202;外&KR0212;也自¶
<pb:KR2d0017_SBCK_036-39a>¶
後各執賜勅率其部落貢不如期使不如数任意徃來&KR0020;¶
難阻絶驛傳劳煩宴賜頻数竭我財力以&KR0229;逺&KR0212;計亦左¶
矣上&KR0025;言言當是時&KR0095;魯畨強殘破我嘉峪関外七衞及¶
城郭諸國地大人衆非復陳騐封奉使時矣滿速児死子¶
沙速檀嗣次子馬黒麻復㩀哈宻遣使求貢火者阿力克¶
等八百七十四人&KR0457;居之甘州嘉靖末沙速檀潜掠北鹵¶
中流矢死弟馬速嗣來貢&KR0173;慶中馬速死馬黒麻嗣一姓¶
四使&KR0457;附干烏里麻使中而與&KR0095;魯畨世好者為黒娄其¶
地山水草木禽獸皆黒色男女亦然宣徳七年始遣使來¶
貢又塩澤去&KR0095;魯畨三千餘里自黒的児火者稱王既死¶
<pb:KR2d0017_SBCK_036-39b>¶
&KR0095;酋之强者&KR0434;之不得詳地產石塩可為器以盛&KR0079;食可¶
不塩¶
論曰䖏七十五王如夏言議差合信佛法而狡奸乎¶
<pb:KR2d0017_SBCK_036-40a>¶
　　于闐國(火州魯陳/哈失哈力)¶
于闐在葱嶺北二百里其國東西五千里&KR0047;北千里漢建¶
武中莎車王賢攻併于闐于闐&KR0005;休莫覇自立㝷㓕莎東¶
梁天&KR0101;中献玻羅㜑歩障隋大業率朝貢其王以王為姓¶
唐貞&KR0026;中朝貢不絶王姓尉遲上元初以其地為毘沙都¶
督安史亂不復至石晋時王李聖天自稱唐宗入貢受封¶
為大寳于闐國王宋末南&KR0118;朝貢不絶嘉祜中以其國王¶
為特進帰忠保順&KR2091;鱗黒韓王永楽六年頭目打魯哇亦¶
不刺金遣滿刺哈撒木丁等貢玉璞十二年陳誠&KR0418;使其¶
國國主㣲弱&KR0013;侵境内惟火州嚕陳哈失哈力稍有城邑¶
<pb:KR2d0017_SBCK_036-40b>¶
餘皆荒索永楽以後西戎奉職貢不敢輙相攻殺始得休¶
息漸就冨饒人機巧以木為筆好浮屠法習&KR0084;舞工紡織¶
相見輙跪得問遺書戴於首乃&KR0036;之其山葱嶺為大河分¶
為三有白玉緑玉黒玉之别每&KR0010;秋見月光盛處索玉必¶
得有比摩寺云是老子化胡成佛之所産胡錦䨇峯駝諸¶
香珠珊瑚翡翠琥珀花蘂布名馬腽肭臍金星石水銀獅¶
子阿魏貢使每來必携一寳鐺云渉流沙必挈水行是鐺¶
&KR0300;水必沸而火州自嘉峪陸行一月可至去&KR0095;魯蕃百里¶
本漢車師前後王地前王治交河後王治務&KR0151;谷即唐蒲¶
&KR0124;縣漢元帝時以其地高厰名高昌壘後魏初有闕伯周¶
<pb:KR2d0017_SBCK_036-41a>¶
者自稱高昌王唐太宗平高昌置西州及都督府後䧟于¶
&KR0269;蕃其地有囘鶻&KR0462;居故又名囘鶻宋時屡遣使朝貢元¶
號畏兀児&KR0032;馬哈木八國朝號火州山色如火故名東有¶
柳陳&KR0032;之風物蕭條民居僧堂居半明初仍置逹魯花赤¶
監治之永楽七年遣使朝貢宣徳五年火州王哈散&KR0095;魯¶
畨萬戸賽因帖木児桞陳城萬户瓦赤刺俱遣使貢馬及¶
玉璞至今朝貢不絶俗信佛法好&KR0016;射時節潑水為&KR0231;桞¶
陳一名魯陳古桞中縣地去哈宻千里中絰大川砂磧無¶
水草馬牛過此輙死大風倐&KR0120;人馬相失道傍多骸骨有¶
&KR0017;魅行人失侣白旦迷亡&KR0212;人謂之旱海出川西行至流¶
<pb:KR2d0017_SBCK_036-41b>¶
沙河有火㷔山山色如火氣&KR0049;和煖風俗醇朴人二種囘¶
冋及畏兀児囘囬男子削髪戴小&KR0449;刺婦女白布褁頭畏¶
兀児男子椎結婦人蒙皂巾垂髻于額哈失哈力宣徳間¶
遣十四人來朝貢或曰即阿力馬力¶
　論曰成祖時帰王恃逺于闐之得休息誰賜也¶
<pb:KR2d0017_SBCK_036-42a>¶
　　赤斤䝉古(附安定曲先罕/東罕東左沙州)¶
赤斤䝉古嘉峪&KR0028;外七衞之一也周西戎戰國月氐秦漢¶
属匃奴武帝取為酒泉燉煌二郡唐末沒于&KR0095;蕃宋入西¶
夏永楽二年故靼韃丞相苦术之子塔力尼率五百人來¶
歸設赤斤䝉古&KR0001;以為千户㝷陞&KR0001;為衞塔力尼為指揮¶
僉事十年叛㓂老的罕走匿赤斤詔諭塔力尼明年擒老¶
的罕来献&KR0278;劳之進同知䘚子且加失旺嗣累陞都督僉¶
事其指揮草古者西掠沙州勅令改啚已請建寺白城山¶
不許時瓦刺也先要婚赤斤且加失旺䘚子阿速惧請内¶
避不許遂隂與瓦刺市至受平章等秩哈宻使者嘗道赤¶
<pb:KR2d0017_SBCK_036-42b>¶
斤為部酋刼掠阿速不能戢我兵捕首&KR0086;械京師景㤗中¶
也先以書誘脅不從自是朝貢不絶後以&KR0095;魯畨逼東徙¶
粛州境種人散走衛遂&KR0469;嘉靖中兵部尚書王瓊議撫属¶
&KR0212;以鎻&KR0047;束襲聀朝貢安定靼韃别部也地廣袤千里無¶
城郭其俗馬乳醸酒氊帳為廬洪武七年安定王卜烟帖¶
木児遣使朝貢分其酋長為阿瑞阿其苦先帖里四部賜¶
銀印仍称安定王永楽中設安定阿端二衞王為曲先&KR0001;¶
玫殺部落潰散十一年其孫亦攀丹復故封已中使徃西¶
域道死于賊賊為安定曲先豪酋都指揮李英擊安定俘¶
斬千餘曲先遁去宣徳二年以安㝎僧賞竹領真為國师¶
<pb:KR2d0017_SBCK_036-43a>¶
給誥命銀印是後王與國師並入貢而國师外復有禅师¶
正統中&KR0457;還其國成化中為土魯蕃&KR0001;殘破遂服属之弘¶
治中詭称忠順王近裔以姪陕巴襲有哈宻正徳七年北¶
鹵亦卜刺破安定奪其誥印嘉靖中求國師藏卜嗒巴等¶
襲指揮聀領其衆而安定王苗系無傳曲先者永楽四年¶
&KR0001;設衞以土酋散西思為指揮同知宣徳初平其叛論功¶
加國師禆師秩已又掠西域貢使都督史昭討之進馬贖¶
罪㝷為安定所鹵&KR0457;安定遣還復業成化後被侵走匿烏¶
思藏或依沙州嘉靖中擁帳三千與罕東衞帖木哥土巴¶
等來帰曲先故地盡失矣而罕東者洪武末凉國公藍玉¶
<pb:KR2d0017_SBCK_036-43b>¶
追捕㓂至罕東&KR0005;佐諌勿入不听縱兵阿真川土酋哈昝¶
遁去不見鹵而還三十年入貢後立罕東罕東左二衞㝷¶
進酋長鎻南&KR0123;刺思為指揮使其兄荅力襲為指揮同知¶
頭目奴奴為指揮僉事歳貢不絶成化後土蕃迭入哈宻¶
二衞弱不能支頗流散後其酋土巴等叛附&KR0095;魯蕃沙州¶
古燉煌地唐末䧟西戎張義潮以州帰為帰義節度使梁¶
後曺姓代立迄宋朝貢永楽二年立衞正統中都督喃哥¶
以困瓦刺率部來帰衛遂廢或曰二罕東皆在沙州阿端¶
乆沒不知其䖏¶
　論曰赤斤為属比三衞㝷盡棄東西失散邉多亊矣¶
<pb:KR2d0017_SBCK_036-44a>¶
　　亦力把力¶
亦力把力在沙漠間或曰焉耆或曰&KR0027;兹元時名別失八¶
里馬哈木封于此洪武二十四年王黒的児火者遣使貢¶
馬永楽四年王沙迷查干遣使貢玉璞且言哈宻忠順王¶
安克帖木児為北鹵&KR0017;力赤毒死願率兵討之上喜勅與哈¶
宻嗣王脱脱相睦十六年頭目速竒克刺滿刺來言歪思¶
弑其從兄王納黒失只罕自立為王従其國西去更號亦¶
力把力正統二年王也先不花遣貢玉璞駝馬自是入貢¶
不絶其國無城郭宫室逐水草住牧設帳房氊罽寒暑坐¶
卧於地其王戴小&KR0449;刺簮鷀翎削髪貫耳地多霜雪深山¶
<pb:KR2d0017_SBCK_036-44b>¶
大谷六月氷澌俗獷戻服用汚&KR0126;上下無紀律産雌黄胡¶
粉馬駝&KR0986;牛孔雀氍毹阿魏白㲲布¶
論曰此等國無定䖏亦無定名¶
<pb:KR2d0017_SBCK_036-45a>¶
　　蘇門荅刺國(附那&KR0012;児/黎&KR0047;浡里)¶
&KR0171;門荅刺漢之條支唐之波斯大食宋之湏攵逹那西洋¶
要㑹也其西有&KR0171;隣國摩尼佛生焉其地東&KR0047;火山山連¶
阿魯那&KR0012;児&KR0058;伐三國自滿刺加西&KR0047;順颷五晝夜可至氣¶
&KR0049;常&KR0623;如夏風俗淳厚與滿刺加同市用金錫錢金錢曰¶
那底児山不生草木土石皆焦惟生旱稲二&KR0053;無麦産胡¶
椒芭蕉子蛬&KR0123;柿玻羅&KR0097;賭尔烏俺㧞黒羊無白者國無¶
城郭有大溪入海海口最險舶常溺太祖有天下以其教¶
門上擬國號禁除之王遣使表貢請改國名&KR0457;以為蘇門¶
荅刺永楽三年酋長宰奴里河必丁遣阿里朝貢&KR0457;封酋¶
<pb:KR2d0017_SBCK_036-45b>¶
長為國王五年再貢已而王與花面王&KR0062;敗中矢死子鎻¶
丹罕難阿必鎮㓜王妻號于國曰誰&KR0167;此&KR0311;吾以為夫國¶
中有漁父者&KR0120;兵殺花面王王妻曰夫我遂尊漁父為老¶
王七年遣其臣阿里表貢乆之故王子長隂與部曲謀殺¶
漁父而漁父之子&KR0171;幹刺(一日/利)者&KR0167;&KR0120;兵陗山為父報&KR0311;¶
會鄭和入海賜諸番&KR0171;幹刺怨朝賜僅及鎻丹罕難阿必¶
鎮領衆邀撃和軍和與&KR0062;敗之&KR0171;幹刺走追至南浡國并¶
&KR0023;其妻子俘行在伏誅宣徳中一再表貢九年使弟哈利¶
之漢來貢麒麟礼部尚書胡濙請表賀不許王弟卒京師¶
贈之鴻臚寺少卿治䘮葬給守&KR0664;十年請封其子為王其¶
<pb:KR2d0017_SBCK_036-46a>¶
後再昜姓萬暦中為國王者國中之大酋奴也奴為其大¶
酋牧&KR0090;象肥大酋喜使主魚輙上魚大酋而不以充稅大¶
酋益喜時大酋入見王甚恭奴曰主不欲之乎欲之王矣¶
因促謀大酋上殿與王宻言事屏左右奴直入刺殺王大¶
呼吾主王矣大酋故掌兵無敢與大酋難者或偶語兵輙¶
収之大酋徳奴與之以&KR0001;掌兵他日奴又以其兵刺殺大¶
酋而自為王東有&KR0058;代部三千餘家自推一人為王属蘇¶
門荅刺&KR0001;轄又東有故隣國黙伽國故隣人黒如&KR0238;花面¶
即那&KR0012;児國止千餘家地冝稲禾風俗淳厚男子皆以墨¶
刺面為花獸之状猱頭祼体单布圍腰婦女圍色布披手¶
<pb:KR2d0017_SBCK_036-46b>¶
巾惟髻脑後不奪不盗上下自耕而食地產香味青蓮花¶
近布境内一山産硫黄常貢方物界近&KR0047;巫里洋有龍涎¶
寺每至春間群龍來集于此交戯而遺涎沫畨人挐駕獨¶
木舟登寺採取而帰或風波則人俱下海一手附舟一手¶
楫水而得至岸其龍涎初若脂膠黒黄色頗有魚腥氣乆¶
而成塊或大魚腹中刺出如斗大焚之清香可愛貨于蘇¶
門荅刺之市一斤該金錢乙百九十二准中國銅錢九千¶
嘉靖三十四年購不淂懸價毎斤銀一千二百両僅淂十¶
一两以為非真更淂六七两黒白殊色黒者淂水白者淂¶
之山也益價每两百金其用入香能歛腦麝数十年不觧¶
<pb:KR2d0017_SBCK_036-47a>¶
有三品曰汎水曰糁沙曰魚食而魚食又有二魚先食涎¶
嚥海花而死&KR0269;沬為佳糞則下耳去龍涎寺西北五晝夜¶
海中大小七門門皆可過&KR0179;傳聞釋迦佛&KR0052;此浴水&KR0013;窃¶
其衣去誓曰後此有衣者必潰其体于是男女今皆削髪¶
無衣止有&KR0035;葉紉結而&KR0210;前後無米&KR0150;食魚蝦及芭蕉椰¶
而已南浡囯在&KR0171;門荅刺正西舟三晝夜可至亦止千餘¶
家主與居民率回回人&KR0001;貢止䧏真香西北有太平領峻¶
山又半程為㡌山山西即西洋大海名那沒&KR0058;洋畨&KR0179;徃¶
來俱望此山為的山&KR0354;淺水生珊瑚&KR0035;長可三尺根有二¶
丈栂指根色黒㡌山居民不過二三十家¶
<pb:KR2d0017_SBCK_036-47b>¶
　　論曰弥勒生而為明摩尼生而亦為明以相扶而傳其¶
　　一以相疑而禁其一¶
<pb:KR2d0017_SBCK_036-48a>¶
　　&KR0050;哇國(附&KR0171;吝丹丁机冝重迦羅牒里/日羅夏治合猫里&KR0123;里地闷)¶
爪哇唐訶&KR0092;國也古曰闍婆一曰蒲家龍今稱下港舊傳¶
&KR0017;子魔王青面紅身赤髪與一罔象相合生子百餘適雷¶
震石裂中坐一人衆推之為王遂驅罔象生歯繁焉其國¶
&KR0047;瀕海北真臘其属&KR0212;有&KR0171;&KR0123;丹打板網底勿及加留¶
丁机冝諸國而三佛齊亦覊事之王&KR0001;居䖏名滿者伯夷¶
太祖即位&KR0457;諭其國還其使元之未帰者三年王昔里八¶
逹刺遣使的占必表貢納元&KR0001;授宣勑王死子八逹那務¶
立九年三佛齊請封使者假道爪哇&KR0050;哇以其二事&KR0210;殺¶
我使十三年遣使阿烈&KR0212;烈時表貢献黒奴三百上切責¶
<pb:KR2d0017_SBCK_036-48b>¶
之絶其後献是時其國已分為二王永楽二年其國東王¶
孛令逹哈遣使朝貢請印與之西王都馬板亦遣使一再¶
入賀其旁近牒里日羅夏治合猫里三小國亦附之來五¶
年西王擊東王㓕之詭言立其子明使者之在東王城見¶
殺百七十人西王惧遣使亞烈加思謝罪責償黄金六萬¶
両己而不如數赦不问自是使者常不絶其王為楊維西¶
沙云宣徳後乆不至正統三年使臣西烈馬用良八諦&KR0047;¶
巫先後至西烈八諦其官名用良與通亊艮殷&KR0047;文旦皆¶
漳州人乞省故里&KR0457;許之三年王巴刺武乞傘盖蟒衣與¶
之爪哇人黝面髠跣腥食啖蛇蟻䖝蚓至與犬同卧噉不¶
<pb:KR2d0017_SBCK_036-49a>¶
&KR0126;也生子一&KR0010;佩之七首名曰不刺頭殺人者逃匿踰三¶
日即不復抵罪&KR0010;有竹鎗㑹王令其妻坐塔干車身亦一¶
車随後至㑹&KR0001;凡㑹者各携其妻對列執寔心竹鎗交三¶
合各妻持三尺木棍格之曰那刺或一不勝死其勝者與¶
一金錢死者家而死者之妻随勝者而去如此以為戯&KR0089;¶
用水火大三法唯死者之命之或命犬死随至野委屍于¶
衆犬必盡遺則泣而&KR0300;諸水或婢妾願從火&KR0089;並焚以殉¶
之其王蓬首冠金葉胸萦縑腰束錦四丈之宫重門磚墉¶
以居藤蓆或花草席而跏趺其上跣乗象或牛國人亦樓¶
居以芳草覆之人腰短刀女子椎髻男婦皆護首觸首即¶
<pb:KR2d0017_SBCK_036-49b>¶
㧞刀相撞罪無&KR0127;重用藤繫輙刃之市用中國古錢量衡¶
倍中國書記亦有字無楮筆用茭蔁㕥尖刀&KR0531;之土人有¶
名無姓其國四鄉冨饒有淡溢閔粤西畨人至乆賈長子¶
孫甚殷冨婦人每月望女二三十人相挽一&KR0084;衆和名曰¶
歩月邉海一池甘淡可飲曰聖水相傳元時史弼高興征¶
伐闍婆水盡祝天随挿而得其地有&KR0171;盧馬益産長尾猿¶
数萬中一老牡主之常挟一畨婦作伴或婦人無子携酒¶
果禱老牡老牡食之喜則意令二猿與婦人交婦輙有孕¶
其俗坐卧無床榻食無匙筯㕥手撮入口崇信佛教佛書¶
言&KR0017;國即其國也稲二&KR0836;無麦果有　&KR0123;柿如橘&KR0048;扱如¶
<pb:KR2d0017_SBCK_036-50a>¶
枇杷殊皆甜酸蔗長二三文無&KR0669;李産蘇木金剛子句檀¶
賔鉄亀筒玳&KR0536;及五色鸚竒鷯竒皆能言珍珠鷄與雀白¶
鹿白猿無馿與鵝&KR0001;属蘇吉丹人訛為思吉港東至海水¶
&KR0020;漸低女人國在焉其王&KR0123;力石嘗百餘&KR0010;能預知&KR0123;㓙¶
逾東則尾閭&KR0001;泄非人世矣王五色布&KR0414;首跣足出從者¶
五百餘各持鎗劍㡌如虎鹿牛象状不一剪髪祼体風俗¶
近爪哇貿易䖏為饒洞後為金後山土人以一&KR0083;蔽下体¶
而丁机冝地最狭王岀入&KR0016;象以十月為&KR0010;首酒禁甚&KR0202;¶
客至以扶㽞藤㯽榔代茗其&KR0001;界重迦羅國高山竒秀内¶
有一石洞前後三門可容一二萬人無酋長以年高為善¶
<pb:KR2d0017_SBCK_036-50b>¶
者主之風俗頗淳又牒里國大洲上人淳産薄尚佛少訟¶
目羅夏治頗知種藝奉佛寡盗合猫里即貓里務地少知¶
稼穡俗近醇舶人語曰若要冨湏徃毛里務永楽中合貓¶
遣使回回道奴馬高碟里遣馬哈木打回即扳打遣麻勿¶
日羅遣文那打時鎮咸朝貢有網巾礁老者蕩舟為盗海¶
上徃來甚駛合猫里嘗&KR0013;掠轉貧而重迦羅之東為&KR0123;里¶
地悶國又名遲悶俗以立為尊見王則坐地合掌連山茂¶
林皆檀香無别産有酋長馬頭啇聚十二&KR0001;田肥&KR0150;盛朝¶
&KR0623;暮寒男女断髮短衫啇舶至婦女岀交易染疾死十七¶
人貨用金銀鉄器磁碗之属¶
<pb:KR2d0017_SBCK_036-51a>¶
　論曰國近三佛大約以慈柔治率猿子乃亦有閩粤人¶
　&KR0462;䖏之乎¶
<pb:KR2d0017_SBCK_036-51b>¶
<pb:KR2d0017_SBCK_036-51b>¶
　　滿刺加國(唖/魯)¶
滿刺加國古哥羅冨沙也亦名五峙故未稱國&KR0032;暹邏&KR0010;¶
輸金五千两作貢在占城極南自占城&KR0047;西行十月可到¶
為諸番之㑹無國王止有頭目永楽三年頭目西利八児¶
速刺(一日拜/里迷刺)遣使表貢願内附七年鄭和奉勅賜双䑓銀¶
印冠帯&KR0129;服封為滿刺加國王并封其國之西山為鎮國¶
山御製碑文系之以詩曰西&KR0047;巨海中國通輸天&KR0517;地億¶
載同洗日落月光景融两崖露石草木濃金花寳鈿生青¶
紅有國于兹民俗雍王好善義思朝宗願比内郡依華風¶
岀入&KR0730;從張盖幢儀文楊襲禮䖍恭大書貞石表尔忠尔¶
<pb:KR2d0017_SBCK_036-52a>¶
國西山永鎮封尔衆子孫萬福崇自奉我正&KR0203;始不&KR0032;暹¶
邏自爲國氣&KR0049;朝&KR0044;暮寒田瘠穀薄國人大率從回回教¶
王白番布縳首衣青布花&KR0129;躡皮履乗肩輿民俗男&KR0414;首¶
方布下圍布&KR0868;女椎結短衫身黧黒其白者華人産也屋¶
高厰以椰子劈片層之每懸四尺許連床就榻箕踞其上¶
&KR0397;食厨厠皆不離此飲茭蔁酒國語書記婚䘮大&KR0124;&KR0050;哇¶
王居之前有溪逹海跨梁列屋其上百貨交易唯此永楽¶
九年嗣王拜里迷&KR0171;刺率其妻子陪臣五百餘人朝貢賚¶
賜甚厚十二年王子母幹撒干的児沙來告父卒&KR0457;嗣封¶
十七年王亦思罕荅児沙嗣立復率妻子來朝言暹邏欲¶
<pb:KR2d0017_SBCK_036-52b>¶
<pb:KR2d0017_SBCK_036-52b>¶
&KR0047;滿刺加諸番舶嘉靖八年請設市舶司聼如旧從之其¶
地亦頗有屍頭蛮人以漁為業刳木為舟岀海淘沙取錫¶
曰花錫鎔成斗様通使交易有打麻児香嘗以燃火&KR0151;舟¶
縫水不能入其明净如金珀即&KR0001;謂水珀也名損都盧斯¶
地無馿馬貢物有金毋鶴頂白麂黒猿鎻服黒小厮畨塩¶
錫今其國竟為佛郎機&KR0001;㩀訛稱麻六甲云自滿刺加舟¶
行四晝夜到唖魯國&KR0047;依大山北大海西連蘓門嗒刺東¶
平衞風俗土産頗與&KR0050;哇滿刺相似國大率回回人山有¶
飛虎&KR0069;色有&KR0079;趐如蝙蝠¶
　論曰封山銘有之賜詩則與浡泥两見耳平暹羅禁佛¶
<pb:KR2d0017_SBCK_036-53a>¶
　郎造滿刺者屡矣而麻六甲云何正徳中江西&KR0047;城萬¶
　安二縣人蕭明舉䓁因事逃入滿刺後為通事伴送進¶
　貢番彛專利殺其伴為邏者&KR0001;淂監瑾寘之極刑遂&KR0005;¶
　二縣出仕者不许京職并欲以比减江西觧額㝷不果嗟¶
　滿刺之殃魚江右者如此¶
<pb:KR2d0017_SBCK_036-53b>¶
<pb:KR2d0017_SBCK_036-53b>¶
　　佛郎機國¶
佛&KR0048;機國近滿刺加向不通中國正徳三年其酋弑立遂¶
入貢請封廣東守臣㕥其不列王㑹覊使以聞&KR0457;給方物¶
遣帰使者㽞東莞刼行旅間掠食嬰孩廣人苦之至勒兵¶
捜勦乃去乆之有進貢使者曰亜三能通畨漢語賄江彬¶
薦之武宗從廵幸上嘗學其語為楽他日有事四&KR0212;舘坐¶
而見禮部主事梁焯焯怒杖之世宗初復絶不與通乃率¶
其屬踈老利別都盧等千餘人破巴西國入㓂廣東新㑹¶
縣指揮柯荣千戸王&KR0063;恩截海禦之鹵別都盧踈老利䓁¶
四十二人斬首三十五級餘賊復來&KR0063;恩死之海道副使¶
<pb:KR2d0017_SBCK_036-54a>¶
汪鋐與&KR0062;大㨗遂得其鋴以獻自是畨&KR0212;舶不市粤而潜¶
之漳州廣東督臣林冨上言許市佛&KR0048;機有四利&KR0457;許市¶
香山澳時佛郎機併有滿刺加矣二十六年㓂漳州&KR0059;市¶
浯嶼守臣以兵禦之遁去四十四年有&KR0212;目唖喏唎帰氏¶
者浮海來貢初稱滿刺加國巳稱蒲䴡都家察南番無此¶
名謝絶之其人猫睛鷹嘴&KR0195;髪赤&KR0161;而貌皆白貴者加冠¶
賤者頂笠見尊長撤去之以為敬服鎻伏西洋布&KR0200;哈刺¶
最華&KR2318;信佛食魚為齋手持紅杖而行飲食不用匙筋冨¶
者食&KR0727;貧與奴傼食米無媒妁男女詣佛前相配以僧為¶
証謂交印國有大故亦多與僧謀人死貯布&KR0809;以&KR0089;&KR0001;畜¶
<pb:KR2d0017_SBCK_036-54b>¶
半入僧室市儈互易搦指莭示数累千金不立文字指天¶
為約無敢負相㑹則交捫心誤捫首勃然忿争嘉靖中得¶
其蜈蚣舶製并鋴法汪鋐後為吏部尚書北鹵入請頒佛¶
&KR0048;機鋴于邉如法制用時頗頼之相近有九州山産況香¶
黄熟香永楽七年鄭和入山採香得&KR0563;八九尺長六七丈¶
者六株¶
論曰其器足以&KR0135;兵獨佛&KR0048;機後乃得紅夷製¶
<pb:KR2d0017_SBCK_036-55a>¶
<pb:KR2d0017_SBCK_036-56a>¶
　　吕宋國(附羙洛翔/霧班隘)¶
吕宋海中小國也與閩漳州近産黄金以故亦冨厚頗淳¶
無訟洪武五年同&KR0200;里朝貢永楽三年遣使隔察老朝貢¶
後爲佛&KR0048;機&KR0001;襲初吕宋王兄弟二人武而有信佛&KR0048;機¶
㕥其國爲西畨&KR0001;㑹從大西來自稱干系臘國願互市上¶
夀乞地如牛皮許大王許之已而綴牛皮縱横四圍求地¶
稱是吕宋王頗難之業已許不得辭佛&KR0048;機乃即其地築¶
城屋列兵器乆之殺王兄弟逐吕宋民入山中凡中國以¶
其貨来者皆主之于是吕宋徒以其名矣干系臘囯使大¶
酋來鎮之数歳則易一王其地曰澗内者中國人賈以数¶
<pb:KR2d0017_SBCK_036-56b>¶
萬名壓冬間有削髪長子孫者萬暦中佛&KR0048;機酋&KR0048;雷氏¶
敝裏系　㕥羙洛居䌓冨&KR0120;兵用中國人為前鋒一&KR0062;有¶
之而强中國人為警偹中國人皆怨潘利五者乃夜入酋¶
卧刺殺酋大載酋貨以帰失水道誤入交交人掠之獨郭¶
惟㤗䓁三十餘人走免酋子&KR0048;雷貓各從翔霧徃代酋遣¶
僧至福建廵撫訟&KR0072;&KR0457;置惟㤗等于理三十二年天子採¶
金方内有&KR0301;男子張嶷上書吕宋机易山有&KR0035;金豆自生¶
可棌也天子下其書遣海澄丞王時和與嶷徃佛&KR0048;機欵¶
丞酒問丞金豆生何&KR0035;也丞無㕥對数目嶷嶷為大言大¶
地皆金何必問&KR0035;酋大&KR0015;㡬殺丞丞帰病悸死嶷坐妄言¶
<pb:KR2d0017_SBCK_036-57a>¶
伏誅酋于是益虐侮中國人中國人頗怨望酋乃令人盡¶
買中國人&KR0001;有鉄值数倍中國人貪堕其計雖机剪灶釡¶
並以易金鉄盡而兵作無以抵&KR0062;見殺二萬餘人閩廣當¶
事略以聞&KR0457;吕宋無開事端而已㝷中國人復啇販其地¶
其屬&KR0212;有大港有南旺有玳瑁港有吕逢有磨荖央有㕥¶
寕有屋當有&KR0203;霧佛&KR0048;机破中國人&KR0203;霧與有力焉徳之¶
與為㛰媾諸率鹵使之其人敬天稱天曰寥民而沙瑶呐¶
嗶嗶二國近界其俗椎結跣足耳垂大金錈築版為域覆¶
茅為屋又有班隘者即蚊&KR0449;山山頭火光不断亦名火山¶
竒險不可到人多扁頭赤身不受佛郎机部署羙洛居酋¶
<pb:KR2d0017_SBCK_036-57b>¶
岀盛威儀&KR0001;部合掌伏道傍男祝髪女椎髻腦後既降佛¶
&KR0048;机得自為守&KR0071;和蘭搗其城曰若改事吾殊勝白頸以¶
佛&KR0048;頸多白故云羙洛居立酋去于是佛&KR0048;机復兵入誅¶
&KR0001;立酋攻殺逓雄長乆乃分山北屬和蘭山南屬佛郎机¶
論曰自折入和蘭佛&KR0048;机吕宋一鎮耳以其&KR0004;從&KR0200;里¶
朝貢存之¶
<pb:KR2d0017_SBCK_036-58a>¶
　　浡泥國(&KR0123;<折 t="33"/>且/南巫里)¶
浡泥國統州十四本覊事闍㜑前代不通中國宋太平興¶
國中王向打始因啇舶表貢元豊中亦貢其地炎&KR0623;多風¶
雨板城銅甲王綰髪祼跣徒行上冐大布单名阮嚢花帛¶
繚腰&KR0001;居若楼覆以貝多葉坐䋲床其民剪髪覆額女人¶
短衣蔽胸背亦花帛繚腰散髪跣習&KR0062;閗鑄銅甲有薬&KR0151;¶
体及食之創不死其俗多漁煑海為塩&KR0267;椰為酒無稲麦¶
㕥十二月七日為&KR0010;節腥食魚蝦或食木實&KR0308;曰沙　死¶
殮棄山中二月始祀之祀七年即止燕楽鳴皷擊鈸刻貝¶
葉行書事佛謹洪武三年遣福建行省都事沈秩與監察¶
<pb:KR2d0017_SBCK_036-58b>¶
御史張敬之&KR0457;其國王馬合漠沙不省秩傳譯責之王戄¶
&KR0120;謝與國相王宗恕圖行行有日矣闍㜑使人言曰我向¶
實為王却&KR0171;禄之侵王帰中國無我矣蘓禄再來其請救¶
中國王猶豫秩大言宗恕曰即闍㜑非中國臣耶而王甘¶
下之王悟遣六思麻逸随秩表貢八年&KR0457;浡泥山川之神¶
附&KR0021;于福建山川位次永楽三年封其世子麻那惹加那¶
乃為浡泥國王六年王率其妃及子弟妹等來朝王上金¶
表献珍物妃　献中宫東宫上宴王奉天門是年王卒㑹¶
同舘上輟朝三日&KR1056;贈有加工部具棺槨明器&KR0089;徳安門¶
外&KR0035;碑神道求西南&KR0212;籍中國者為守&KR0664;有司春秋少牢¶
<pb:KR2d0017_SBCK_036-59a>¶
祠謚曰恭順命其子遐旺襲王䕶之還其國故事&KR0010;輸&KR0050;¶
哇片腦四十斤上勑爪哇罷征封其國之後山為長寕鎮¶
國山系詩碑文之後有於萬斯年仰我大明之句遐旺還¶
國遣其叔父&KR0159;的哩哈&KR0313;䓁百八十人貢謝洪熈中復至¶
萬暦中王卒争立相殘殺且盡國人立王女為王其屬國¶
&KR0123;蘭丹今稱大泥亦&KR0032;暹羅浡泥貢物有寳珠梅花龍脑¶
生玳&KR0536;黒小厮倒掛鳥産鶴頂貝&KR0123;西國米萪藤其属國¶
&KR0123;蘭丹外又有南巫里自蘓門荅刺三晝夜可至俗朴少¶
&KR0150;食魚蝦市用銅錢王居&KR0124;楼甚&KR0202;㓗西北洋有㡌山&KR0095;¶
名沒那&KR0058;畨舶㕥為指南山下淺水生有珊瑚高二三尺¶
<pb:KR2d0017_SBCK_036-59b>¶
依山居人数十家皆稱阿&KR0012;刺楂華言王也永楽中八貢¶
又&KR0047;浡里(一云&KR0047;/泥利囯)永楽中其王馬哈麻沙遣使入貢或云¶
即南巫里¶
　論曰安得其薬&KR0151;体并食之以禦金戈¶
<pb:KR2d0017_SBCK_036-60a>¶
　　三佛齊國(龍牙門百花/東西天竺)¶
三佛齊即伯港古牙陀利又曰浡淋覊事&KR0050;哇者也東距¶
爪哇八晝夜可至西距滿刺加通畨者先至淡巷乃入有地¶
十五州其屬有单馬令凌牙斯蓬豊䔲牙儂細蘭諸國國¶
主有號曰詹卑遂傳詹卑國其人多蒲姓扼諸畨咽喉啇¶
舶不入其境者輙出舟與&KR0062;以故其地為啇舶凑土沃冝¶
稼人好賭慱如把亀奕棋閗鷂皆索錢具也習水&KR0062;服薬¶
刄不能傷遇敵敢死鄰國畏之土窄民繁&KR0005;領居陸其下¶
率浮筏架屋其上便迁徙市用錢布字用&KR0394;書洪武二年¶
行人趙正使其國王馬哈刺札八刺卜遣使的力馬罕亦¶
<pb:KR2d0017_SBCK_036-60b>¶
里麻思朝貢賜眀暦上諭廷臣曰海外諸國不為中國患¶
者不得輙㕥兵加之古人有言地廣非乆安之計民劳乃¶
昜亂之源識之王䘚怛麻來沙那阿嗣亦來貢八年使從¶
我招諭拂菻九年王卒麻那者巫里乞封賜三佛齊國王¶
印而使者為&KR0050;哇&KR0001;要殺乆之三佛齊㕥他故紿我使覊¶
㽞焉于是番啇不通永楽中為&KR0050;哇&KR0001;兼併國廢更置小¶
酋市昜曰&KR0199;港有&KR0047;海人梁道明者棄鄕里徃居之閩廣¶
之從為啇者数千推道明為酋長而施進卿副之三年指¶
揮孫鉉使諸畨以道明聞上招帰厚賜之而進卿獨為制¶
廣人陳祖義者故有罪亡入其國乆之亦得衆與進卿争¶
<pb:KR2d0017_SBCK_036-61a>¶
長上使中官鄭和下畨進卿㕥告上使招之祖義詐䧏而¶
潜謀邀刼和勒兵與&KR0062;殺其党五千餘人俘祖義京師伏¶
法進卿遣其偦彦誠貢謝&KR0457;設舊港宣慰使司命進卿填¶
之二十一年進卿卒女施二姐襲其職已而子濟孫奏襲¶
許之其地相傅云一年種&KR0150;三年生金言&KR0150;熟多也鶴頂¶
鳥大于鴨胫長腦骨厚寸餘火鷄大扵鶴毛如青羊色食¶
火炭爪傷人腹死神鹿大如猪短毛猪喙蹄亦如之有犀¶
牛黒熊䊺緑鸚鵡白亀筒黒熊白&KR0425;又産猫睛石腽肭臍¶
薔&KR0340;水龍腦諸香腽肭臍魚&KR0124;豕首両足其臍䊺紫色上¶
有紫斑置睡犬傍驚跳若狂及苾布兠羅綿&KR0013;龍牙門在¶
<pb:KR2d0017_SBCK_036-61b>¶
三佛齊西北山門相對若龍牙状常以小舟百数迎刼畨¶
舶與龍牙相望為東西竺山形分對嵯峨若&KR0382;萊方丈之¶
間而舊属百花國即宋史輦注地天氣常燠如春多産竒¶
花故名民俗餞冨尚釋教¶
　論曰啇舶凑繁華異諸國永楽中設舊港宣慰使司是¶
　版其地也名耳或欲以&KR0358;貨云¶
<pb:KR2d0017_SBCK_036-62a>¶
　　文&KR0048;馬神國¶
文&KR0048;馬神國一曰文狼或云馬文淵常遺兵十餘號馬流¶
傳世故㕥名㕥木爲城居民築室風俗大&KR0124;三佛齊五色¶
布&KR0414;首腹背多祼&KR0004;㕥蕉盛食後用華人磁器人死貯甕¶
㕥&KR0089;王出乗象或乗舟以綉女從甚都華人與其女通輙¶
削其髪㽞妻之不聼帰也女畜髪苦短華人詭云中國水¶
可令髪長率就舟市水産鶴頂萪藤山深䖏有村烏籠里¶
弹其人盡生尾如獸逢人羞澁&KR0186;掩面地饒沙金&KR0212;人携¶
貨列地竟去鬻之者置金貨側價有定不欺亦竟去¶
　論曰生尾如獸獸矣非人也而亦知金貨¶
<pb:KR2d0017_SBCK_036-62b>¶
<pb:KR2d0017_SBCK_036-62b>¶
　天竺國¶
天竺一名身毒&KR0047;天竺瀕海北天竺距雪山東天竺亦際¶
海與扶南林邑接西天竺與罽賔波斯接中天竺居其㑹¶
並直葱嶺南有别國数十王曰舍衞漢明帝時遣人問佛¶
法其教始入中國歴有表貢隋焬帝銳通西域唯天竺拂¶
菻不至唐武徳中王尸羅逸多討四天竺皆臣之貞&KR0026;中¶
遣使献火珠欝金菩提&KR0035;自稱摩伽陀王開元時献五色¶
能言鳥周廣順中西天竺僧薩滿多等十六族來貢馬有¶
僧道圓自天竺還献佛舎利一貝葉梵&KR0052;四十夾云在途¶
十年住五印度六年五印度即天竺也開寳八年東印度¶
<pb:KR2d0017_SBCK_036-63a>¶
王子穣結&KR0003;囉朝貢㝷有王子曼殊室利随中國僧舘相¶
國寺善持律雍熈中胡僧宻坦羅奉北印度王及金剛坐¶
王那爛陀書來天聖二年西印度僧献梵&KR0052;賜紫方&KR0129;大¶
畧其國土沃民淳宗瞿曇學置天王為惺惺法王與大臣¶
服錦罽頂為螺髻前餘髪下垂男子髠首穿耳懸璫跣足¶
服色尚白製同袈裟致詞以砥足摩踵展敬工天文星律¶
産火齊如雲母裂之薄如蝉翼積之如沙縠重㳫恒水源¶
岀崑崙甘羙下有真塩色正白天竺僧渡海歴三年逹濠¶
鏡即香山澳也¶
　論曰其為書文理頗精遂與儒為敵¶
<pb:KR2d0017_SBCK_036-63b>¶
　　拂菻國(八百/媳婦)¶
拂菻唐書以為漢大秦國也一名犁鞬去嘉峪関萬餘里¶
漢時以安息&KR0210;䦨不得逹恒帝時始一通貢晋唐宋間來¶
朝貢洪武四年遣其國故民揑古倫齎&KR0457;諭之㝷遣使朝¶
貢其地上屋無瓦貴臣如王服不尚&KR0062;閗懸大金秤以金¶
丸十二定日時每時至輙一丸墜市用金銀錢絶&KR0059;鑄面¶
有弥勒佛相勒王名于錢隂無刑罸罪重者盛以毛嚢&KR0300;¶
諸海或云國西有弱水近西王毋&KR0001;居随有八百媳婦國¶
建文二年八百媳婦八貢¶
　論曰最西律精金丸定時猶㕥十二云¶
<pb:KR2d0017_SBCK_036-64a>¶
<pb:KR2d0017_SBCK_036-65a>¶
　　忽魯謨斯國(即忽魯/母㤙)¶
忽魯謨斯(一曰忽/魯母思)自古俚舟西北二十五日可至畨賈咸¶
集永楽三年國王巴即丁遣使馬刺足朝貢七年復貢十¶
八年進麒麟獅子天馬文豹紫象駝鳮福鹿羚羊長角馬¶
哈獸五色鸚鵡等物羚羊尾大者重三十餘斤雨則以車¶
載其尾而行馬哈獸角長過身上喜命侍臣為賦以紀之¶
又一獸名草上飛畨名雅禍失䓁猫大身如玳&KR0536;斑両耳¶
尖黒性醇不&KR0086;獅豹䓁見之伏地&KR0062;甚其國石城石屋民¶
冨饒佞佛常&KR0084;舞&KR0086;殺俗醇厚尚囘回教日五礼佛有貧¶
者衆衣食之人率清白豊偉衣冠濟楚娶妻必受命于的¶
<pb:KR2d0017_SBCK_036-65b>¶
的親的的親掌教門規矩之官也否坐罪人死水灌頂洗¶
之以異香薫口鼻营石郭封之國法飲酒者棄市有羊上¶
高竿&KR0231;設三木木頂可容羊四足先行拍手念誦羊若觧¶
者&KR0191;木頂又縱一頂三木立羊跨二木騰擲百変已立中¶
木木倒輙蹲人手中似死卧地呼舒足前後輙應不爽咫¶
又黒猴搬演故事畢或㡌其眼擊其頭即千百人中必得撃¶
之者異甚田瘠冝麦無草木牛羊駝馬盡食魚腊産把&KR0360;¶
果松子長寸許萬年&KR0037;有門羊與人閗彩文武医卜技藝¶
之人勝他國國中有山四面異色一面産塩如紅&KR0552;鑿為¶
盤匜以貯食物不加塩矣三面岀土色紅白黄可以彩&KR0030;¶
<pb:KR2d0017_SBCK_036-66a>¶
頭目守之男子卷髪長衫善&KR0016;射女子編髪四垂黄&KR0238;其¶
頂両耳輪周掛絡索以青石磨水粧&KR0039;眼眶唇臉耴花紋¶
以為羙餙頂掛寳石&KR0575;珠珊瑚紉為纓絡脛臂皆釧産青¶
紅黄推姑刺担把碧祖母刺猫睛金鋼鑚珍珠如龍眼大¶
珊瑚金珀神珀臘珀黒珀神珠珀珠各色羙玉及鎻袱撒¶
哈喇氁羅氊紗羅錦剪絨花单䓁物銀錢名那底児書記¶
用回回字¶
　論曰的的親䏻䂓矩中國乎¶
<pb:KR2d0017_SBCK_036-66b>¶
<pb:KR2d0017_SBCK_036-66b>¶
　　彭亨國(附柔/佛)¶
彭亨亦曰彭坑在暹羅之西石崖周匝逺望則平田沃豊¶
禾&KR0150;氣&KR0049;常温木城廣数里風俗尚恠&KR0531;香木為人殺人¶
血&KR0021;禱求福禳災男女椎結繋单裙冨家女子金圈四五¶
餙于頂髪常人則以五色焼珠為之上下親狎無盗賊尊¶
佛洪武十一年國王麻哈刺惹荅饒遣使表貢貢物有畨¶
奴及金水罐産片腦諸香花錫永楽十二年再遣其臣蘓¶
麻固門的里來貢萬暦中其國有柔佛之事柔佛彭亨鄰¶
國也一名烏丁礁林王每服帶双刀諸酋望見棄刀和南¶
序立刺茭蔁為字歳首以四月時有副王者送子就彭亨¶
<pb:KR2d0017_SBCK_036-67a>¶
王女為婚彭亨王宴之而在&KR1675;彭亨王妹偦婆羅王子者¶
手指繫珠甚羙副王心欲之許重貲以易婆羅王子不與¶
副王恚猝&KR0120;兵襲彭亨王與王子奔金山王妃浡泥王之¶
妹也率衆來援副王掠而去是時彭亨國中&KR0294;哭三日彭¶
亨随妃至浡泥令長子攝國其次子殺兄尋弑父自立¶
　論曰繫珠以羙為尊國安危以之矣¶
<pb:KR2d0017_SBCK_036-67b>¶
　　古俚國(木&KR0050;坎夷/巴班卒)¶
古俚一曰古里係西洋大國諸番之㑹自柯枝西北行三¶
日可至東通坎巴美國北接狠奴児地面永楽元年國王¶
馬那必加刺滿遣使朝貢三年王沙米的復貢予&KR0217;封古¶
俚國王五年遣太&KR0101;鄭和賜王誥幣銀卬立石其國題云¶
去中國十萬餘里民物熈皥大同風俗刻石子兹永楽萬¶
世二十一年西洋十二國遣使千二百人貢方物古俚為¶
最國人五等回回南昆哲地草令木&KR0050;&KR0462;䖏王係南昆人¶
崇信佛教尊敬象牛相傳昔有真人某些立教化人後他¶
徃令其弟撒沒嚟㩲教弟矯妄鑄一金牛誣稱牛常糞金¶
<pb:KR2d0017_SBCK_036-68a>¶
于是爱金而忘道某些還罪其弟弟騎象去不返于是思¶
象與牛不置輙尊敬之俗豢牛止食其乳酪老而死埋諸¶
地佛殿以銅瓦盖亦以銅鑄佛像佛&KR1675;之傍有井王七日¶
晨詣殿汲水浴佛礼訖令人取牛糞&KR0151;擦佛身又煆牛糞¶
成白&KR0069;為嚢佩之晨&KR0120;調水自&KR0151;其額并两股間各三次¶
為礼佛之誠與柯枝相同云王有&KR0005;領二係囘回人不食¶
猪凡國亊皆决于二&KR0005;領王老不傳子傳外孫以女&KR0001;生¶
為嫡傳無甥傳之于弟無弟傳國之好善者俗尚信義行¶
者譲路道不拾遺海濵為市通諸畨用金錢名吧南銀錢¶
名搭児以葫蘆為楽器䊺銅絲為絃&KR0084;聲相應刑無鞭笞¶
<pb:KR2d0017_SBCK_036-68b>¶
㕥&KR0069;畫地為令&KR0127;断手足重誅戮沒産夷其族又或疑獄¶
用滚油煠右手二指其内移時灼爛即屈否如故土冝麦¶
多馬男子長衫頭纒白布女子髪椎腦後衫短圍腰色布¶
両耳懸金牌線索数枚項掛纓絡垂真珠寳石珊瑚其上¶
腕與胫皆釧足指亦套戒圏而木&KR0050;人裸体不衣與柯枝¶
同行䘕亦觧弹唱以葫芦殻為楽器紅銅&KR0093;為弦頗斗若¶
其互市&KR0312;法精㨗以两手两脚共二十指打&KR0312;不爽絲&KR0112;¶
畨啇襍貨則頭目哲地子衆手中拍一掌萬不更價有西¶
洋布名撦黎夲岀隣國坎夷巴匹濶四尺五寸而哲地岀¶
珍寳等貨貢物有琉璃瓶椀珊瑚珠佛頭双刄刀畨花人¶
<pb:KR2d0017_SBCK_036-69a>¶
<pb:KR2d0017_SBCK_036-70a>¶
　　榜&KR0081;刺國(附&KR0457;納/福児)¶
榜&KR0081;刺國古忻都州府西天印度國也印度五國榜&KR0081;刺¶
為東印度(一云西/印度)西通金剛寳座國曰&KR0457;納福児為釋迦¶
得道之&KR0001;自蘓門荅刺西北舟行二十晝夜可至或云浙¶
地淹易小舟五百里至鎻搭児港陸西南行三十五站至¶
其國永楽六年國王靄牙思丁遣使朝貢九年復至王卆¶
子賽弗丁嗣遣中使侯顕&KR0457;之正統中再遣把一濟䓁獻¶
麒麟礼部尚書胡濙請表賀從之凡&KR0457;使至其國王遣部¶
領人馬千数先迎察地港再迎&KR0200;納児港至板獨哇為酋¶
長居䖏城郭甚&KR0202;聚貨百有王之舍三重九楹枉皆銅褁¶
<pb:KR2d0017_SBCK_036-70b>¶
&KR0866;&KR0355;花獸左右甲隊明晃丹墀孔雀翎盖百数象隊分侍¶
王正殿高座冠嵌八寳箕踞其上劔横于&KR0176;有銀柱杖者¶
二人&KR0414;頭前&KR0730;五歩一呼至中則止又金柱杖者二人&KR0730;¶
如前王拜迎&KR0457;勅叩頭加額鋪毧毯子殿地欵晏甚厚但¶
禁不飲酒以薔&KR0340;露和香&KR0097;水飲之宴畢上金盔金繋腰¶
金盆金瓶為夀副使則俱以銀其奉貢用金筒金葉表文¶
盖此國冨而有礼者也其國地廣人稠風俗淳厚王及諸¶
官皆囘回人男祝髪白布纒首圓領長衣冐至下体束綵¶
&KR0868;躡皮履貌黧黒間有一白者國語皆猶榜&KR0081;里市用銀¶
錢海&KR1437;錢曰倘伽&KR1437;曰老&KR0058;氣&KR0049;常&KR0623;如夏賦十二刑有¶
<pb:KR2d0017_SBCK_036-71a>¶
笞杖徒流官有品及印信行移軍有粮&KR0249;事頭目名把斯¶
刺児隂陽医卜百工技藝大&KR0124;中國常人黒白花衫縈&KR0868;¶
㕥硝子珠貫珊瑚琥珀佩之繋臂硝子珠鐲釧行䘕侑飲¶
者動樂口唱畨&KR0084;舞亦有觧数又名根肖速魯柰者盖&KR0278;¶
人也能作百戯或鐡索繫虎行市入人家觧索坐虎于庭¶
虎馴不去祼而摶&KR0849;&KR0849;怒交摶仆虎数回乃已或手探虎¶
喉虎不為傷人争以&KR0079;啖虎亦劳戯者以十二月為&KR0010;無¶
閠一&KR0010;二&KR0836;凡交易雖萬金打手而定女不施脂粉自然¶
嬌白耳垂寳鈿頂掛纓絡髻椎腦後胫腕金鐲手足皆上¶
指戒其有一種名印度不食牛&KR0079;飲食男女不同䖏夫死¶
<pb:KR2d0017_SBCK_036-71b>¶
不再嫁妻死不再娶或無&KR0029;一村人争傳飬之不令越村¶
&KR0086;無義也有布数種凡為卑泊為滿者提為沙納乞付為¶
折白勒荅&KR0058;為竗搨児為兠羅錦背靣皆&KR0120;羢頭厚四五¶
分畨名驀里驀勒有白&KR0083;亦是&KR0035;皮&KR0001;造膩滑光潤如鹿¶
皮椰茭為酒㯽榔當茶器有髹&KR0238;杯盤&KR2289;鉄鎗剪&KR0457;納福¶
児永楽十八年王亦不刺金数侵榜&KR0081;刺國遣使&KR0217;諭之¶
　論曰國人冨而有礼&KR0086;無義足矣¶
<pb:KR2d0017_SBCK_036-72a>¶
　錫蘭國¶
錫蘭國古狼牙湏也與柯枝對峙以別羅里為界占城極¶
西可望見焉自㡌山西北行三日有翠藍山極高番語謂¶
高山為錫蘭云又名梭䔍蛮山又出邜塢塢人穴居男女¶
皆祼不粒食食芭蕉子波羅&KR0097;及鰕魚之&KR0124;山頂産䊺雅¶
姑青雅姑黄雅姑青米藍石昔刺泥窟沒藍䓁一切寳石¶
甚雨流下任採之又西行十日至佛堂山海畔石有巨武¶
跡長三尺云是釋迦足跡下有卧佛寺佛榻寳餙極華麗¶
稱為釋迦湼槃真身側卧于此尚有佛牙及活舍利子在¶
&KR0397;䖏可&KR0026;又西北陸行五十里至王居王世&KR0200;俚人尚釋¶
<pb:KR2d0017_SBCK_036-72b>¶
拜直舒手足胸腹貼地為敬王居之側有高山石䧟足跡¶
深二尺長八尺餘称人祖阿&KR0360;即盤古氏遣趾也重象牛¶
為令殺牛者死旦必調牛糞&KR0151;地以礼佛亦煆牛糞為&KR0069;¶
&KR0151;額及体地廣人稠氣&KR0049;常&KR0623;大率上祼下纒&KR0868;加壓腰¶
去鬚及遍体毫毛㽞髪父母䘮即并不去以為孝布&KR0414;之¶
火親屍埋骨聚諸婦拍乳而號女椎髻于後下萦白布飲¶
食不令人見以金為錢通用海中浮沙一片有光閃閃射¶
日王令其䖏網螺蚌入珠池二三年淘取有稅土冝稲不¶
冝麦市用金錢永楽&KR0004;國王亜烮苦奈児数要刼徃來使¶
者諸畨苦之七年鄭和偕行人諸畨至其國王侮之欲加¶
<pb:KR2d0017_SBCK_036-73a>¶
害和覺疾去及還復過王王誘和至國中令其子納言索¶
寳貨不與潜&KR0036;兵五萬餘岀刼和且断帰路和岀不意間¶
道竟搗王城破之俘王及家属諸頭目帰&KR0457;釋王不死其¶
属舉耶巴乃那賢賷&KR0457;徃封并送故王帰未至而國人已¶
立不刺&KR0081;麻巴思刺查為王&KR0457;使遜位十四年偕占城&KR0050;¶
哇表貢正統十年遣耶巴刺謨的里唖表貢天順三年王¶
&KR0081;力生夏刺悉利把交刺惹復遣使表貢貢物有珊瑚硫¶
黄藤竭捥石¶
論曰鄭和入洋止困一錫蘭¶
<pb:KR2d0017_SBCK_036-73b>¶
<pb:KR2d0017_SBCK_036-73b>¶
　　柯枝國¶
柯枝古槃槃海上國也一名阿枝自小&KR0081;蘭山西北行一¶
晝夜可至洪武中來貢永楽二年王亦可里遣其臣完者¶
荅兒來貢十五年封為柯枝國王賜印誥并封其國中山¶
為鎮國山給碑文而系之以銘銘曰截彼&KR0047;山吐烟岀雲¶
為下國洪龎時其雨晹肅其煩歊作彼農穠庇于斯民靡¶
菑靡沴不若不逄海深山嶄勒此銘詩相為始終王&KR0200;俚¶
人也首纒黄白布上不衣下萦絲&KR0868;束綵壓腰綴椰葉苫¶
屋國人五種曰&KR0047;昆與王同&KR0124;最貴祝髪線縁&KR1450;次囬囬¶
人次冨有財者曰哲地次牙儈曰革令又次最賤曰木&KR0050;¶
<pb:KR2d0017_SBCK_036-74a>¶
木&KR0050;濵海而居業漁樵居簷不得過三尺衣上不過臍下¶
不過&KR0176;或祼&KR0210;以草途遇&KR0047;昆哲地即伏&KR0049;過乃&KR0120;王尚¶
浮屠敬象牛建寺範金為佛每旦鳴鐘皷佛傍有井輙汲¶
泉灌佛頂数流水溝水去己乃禮之有曰濁肌者盖&KR0278;婆&KR0212;¶
道人也亦有妻不薙胎髪&KR0513;不&KR0808;分辮垂後煆牛糞為&KR0069;¶
&KR0151;体腰束指大黄籐行吹大螺為楽妻随之乞錢氣&KR0049;常¶
&KR0623;自二三月至八月常雨&KR0001;謂半年晴者此國也市用金¶
銀錢銀錢十五當金錢一金錢名吧喃銀錢曰荅児或珠¶
重三分五厘者值金錢一千八百枚抵銀一百両¶
論曰滿刺浡泥而外柯枝亦與銘¶
<pb:KR2d0017_SBCK_036-74b>¶
　　祖法児國¶
祖(一曰/佐)法児國漢之大夏隋唐之吐火羅咸皆其地也東¶
南皆海西北重山自古俚西北十晝夜可至永楽中王亜¶
里遣人朝貢宣徳中復至其地氣&KR0049;常秋壘石為城砌羅¶
股石為屋地不生草木尚回回教王白布&KR0414;首衣青花絲¶
&KR0868;或金錦&KR0129;靴履出乗轎跨馬前後列象駝吹箄　男女¶
拳髪女人以布兠頭不令人見凡礼拜佛寺沐浴衣燃諸¶
香又&KR0151;薔&KR0340;露遍体乃徃市用金錢錢文人形名倘伽又¶
銅鑄小錢零用有駝鷄如鶴脚高三尺二趾毛如駱駝走¶
如之亦産祖刺法鶴頂福鹿片脑諸薬駝单峯或双&KR0280;乳¶
<pb:KR2d0017_SBCK_036-75a>¶
香其&KR0035;脂也&KR0035;似榆而葉尖長中國寳&KR0179;到王諭國人出¶
乳香血結芛薈沒薬安息香蘓合油木別子之&KR0124;易貨¶
　論曰西北近秋矣¶
<pb:KR2d0017_SBCK_036-75b>¶
　　阿丹國(附阿/哇)¶
阿丹國瀕海自古俚向西二十二晝夜可至壘石為城砌¶
羅股石為屋三四層厨卧皆其上土饒給有馬歩勝兵数¶
千人隣國畏之永楽九年詔鄭和賜命互市常採得猫睛¶
石重二錢許各色雅姑等宝大顆珍珠珊瑚高二尺外金¶
珀薔&KR0340;露麒麟獅子花猫鹿金錢豹白鳩䓁物十九年太¶
&KR0101;李奉勑賜王衣冠王行礼甚恭金冠黄&KR0129;寳粧金帶礼¶
畢換白畨布纒頭上加金錦之頂服白&KR0129;坐車列隊而行¶
其頭目冠服䓁第不同國人&KR0414;頭穿撒嗒喇梭幅籌衣足¶
着靴鞋婦人長衣頂佩寳石纓絡耳環四對加臂釧指環¶
<pb:KR2d0017_SBCK_036-76a>¶
餙用金寳工最精巧過中國市肆偹諸物亦有書籍王用¶
赤金錢名甫嚕嚟又紅銅錢名甫斯氣&KR0049;常温以十二月¶
為&KR0010;無閠以新月為&KR0049;其隂陽亦能推算日蝕及風雨潮¶
汐産羚羊自胸至尾垂九塊名九尾羊又棉羊無角尾大¶
如盤福鹿如騾白身白&KR0405;駝鳮麒麟前二足高九尺後足¶
高六尺&KR1450;長一丈六尺二短角生耳後牛尾鹿身蹄有三¶
跲匾口食粟豆&KR1287;獅子身形似虎黒黄無斑頭大口濶尾¶
尖毛多黒長如纓聲吼如雷諸獸見之伏不敢動果有萬¶
年&KR0037;把檐乾無猪鵞嘉靖時郊壇購紅黄玉通事撤文秀¶
言阿丹有两山對峙自為雌雄或時自鳴常産此二玉不¶
<pb:KR2d0017_SBCK_036-76b>¶
果購又阿哇國永楽中王昌古刺常遣朝貢¶
　論曰紅黄玉必山鳴得之郊壇何必以此¶
<pb:KR2d0017_SBCK_036-77a>¶
<pb:KR2d0017_SBCK_036-78a>¶
　　娑羅國¶
娑羅國(一曰/婆羅)又曰文莱或曰古師子國東洋之盡西洋&KR0001;¶
自&KR0120;也國有東西二王永楽四年各遣使勿&KR0058;竒䓁朝貢¶
其國&KR0018;山&KR0405;海而謹佛教素食善施民食猪死&KR0004;有閩人¶
随鄭和至其國寄乆為其王其府旁有中國碑永楽中賜¶
㕥金印凡國人嫁娶必請印印背上無印不荣尝為佛&KR0048;¶
機&KR0001;侵走入山谷中置毒水源流出飲輙死佛&KR0048;机以是¶
觧兵奔吕宋之其化貢物有珍珠玳&KR0536;殻焦布香蠟黒小¶
厮王祝髮褁金繡巾腰双劔歩行其親属號&KR0022;竒䦨&KR0202;重¶
亜于王故有木城石城各一今止存木城産硨　萪蓀延¶
<pb:KR2d0017_SBCK_036-78b>¶
<pb:KR2d0017_SBCK_036-78b>¶
　　阿魯國(淡洋/肥米香)¶
阿魯(一曰/唖魯)國西南海中自滿刺加四晝夜可至西連蘓門¶
荅刺界土廣人稀物産亦薄婚嫁稍與&KR0050;哇同永楽五年¶
王速魯唐忽先遣滿刺哈三附古俚諸國來朝貢國王率¶
是囬囬人産有飛虎如猫大色&KR0069;有&KR0079;趐如蝙蝠飛不甚¶
逺不傷人男女祼体圍梢布乗獨木舟入海捕魚入山採¶
米腦香物為生地産鶴頂片米糖腦以售啇舶近有淡洋¶
海舶過此毎汲之又有肥米香俗淳男女椎結圍稍布¶
　論曰回回人散王諸國亦竒¶
<pb:KR2d0017_SBCK_036-79a>¶
<pb:KR2d0017_SBCK_036-80a>¶
　　大&KR0081;蘭國(小&KR0081;/蘭)¶
大&KR0081;蘭國與都欄樵近民&KR0180;耕頼烏爹之米為食畨舶為¶
風&KR0001;阻不以時至過巫里洋則更險矣風俗淳厚男女&KR0414;¶
頭穿单布長衫圍色&KR0868;而小&KR0081;蘭山連赤土與柯枝接境¶
西洋之㑹也自錫蘭山别那里西北行六晝夜可至田&KR0484;¶
少&KR0053;&KR0010;藉榜&KR0081;刺米為食氣&KR0049;常&KR0623;男女多囘回喃呲人¶
市用金錢大者名傥伽小者名吧喃永楽中中官鄭和至¶
其國附蘓門荅刺入貢其王鎻里人俗尚浮屠重象牛飯¶
和酥酪婚䘮頗&KR0124;錫蘭¶
　論曰其柯枝錫蘭之餘欤¶
<pb:KR2d0017_SBCK_036-80b>¶
<pb:KR2d0017_SBCK_036-80b>¶
　　卜刺哇國(本骨都刺/竹歩刺橵)¶
卜刺哇國壘石為城甃石為屋永楽中遣使朝貢地斥鹵¶
有塩池&KR0300;枝于池&KR0120;輙凝其人拳髪圍布捕魚為業婦女¶
两耳帶金錢頂掛纓絡産馬哈獸状如麝獐花福鹿状如¶
花馿而木骨都刺國與相接瀕海城屋亦俱石壘男子拳¶
髪四垂圍梢布女人髪盤于腦黄&KR0238;光頂耳掛絡索数枚¶
項帶銀圈纓絡垂胸出則单布兠&KR0210;青紗蔽面足履皮鞋¶
其地或数年無雨穿井甚深絞車以羊皮袋水風俗囂頑¶
操兵習射酋長効礼進貢方物又竹歩國與木骨都刺地¶
連風俗相似産駝蹄鳮髙六七尺又刺撒國風俗亦相似¶
<pb:KR2d0017_SBCK_036-81a>¶
　論曰数年無雨天氣不及矣¶
<pb:KR2d0017_SBCK_036-81b>¶
　　假馬里丁國(麻逸凍龍/牙加貌)¶
假馬里丁國與交欄山相望海洋中氣候常&KR0623;俗&KR0349;薄採¶
芭蕉以代糧煑海為塩醸庻為酒地産玳&KR0536;羚羊而交欄¶
山最高叢林藤竹元高興史弼以兵征闍婆遇風山下&KR0179;¶
壊復登此山造船得勝至今有中國人雜䖏盖此時病䘚¶
百餘㽞不淂帰也地少米&KR0150;以射獵為業又麻逸凍在交¶
欄之西地&KR0254;尚莭義夫死削髪&KR0711;靣絶食七日或不死稍¶
勸以飲食得甦焚夫日徃徃赴火死終身不嫁自麻逸凍¶
順風三晝夜至龍牙加貌田禾勤熟俗尚敦厚男女椎結¶
圍布重親長¶
<pb:KR2d0017_SBCK_036-82a>¶
　　論曰必以死殉夫較蘓羅馬益嫁猿而淂子奈何¶
<pb:KR2d0017_SBCK_036-82b>¶
　　蘓禄國¶
蘓禄(一名蘓/羅國)東南海中與浡泥&KR0200;里相近人鮮粒食食魚¶
蝦螺蛤短髪&KR0414;皂縵煑海為塩醸蔴為酒織竹為布氣侯¶
常&KR0623;永楽十五年其權東國者曰巴都&KR0081;叭荅刺&KR0096;西國¶
者曰麻哈刺吒&KR0081;刺麻丁(或云巴都/&KR0081;&KR0081;叭里)又構蘓禄峒者之妻¶
曰叭都&KR0081;巴刺卜各率其属頭目三百餘人表貢封三人¶
為蘓禄東王西王峒王&KR0001;以賜予良厚帰次徳州東王病¶
卒命塟以王禮謚曰恭定為文碑之㽞其妃妾傔從十人¶
守墳畢三年而後返勅其子都麻合為東王十九年都麻¶
合來朝献巨珠一夥重七両五錢盖其國有珠池云入夜¶
<pb:KR2d0017_SBCK_036-83a>¶
望之光浮水面亦産寳石玳&KR0536;等物貢物有梅花腦米腦¶
蓽芡常與佛郎機搆兵¶
　論曰蘓禄王與浡泥古麻刺皆得死中國蒙殊禮禮行¶
　外&KR0038;㢤¶
<pb:KR2d0017_SBCK_036-83b>¶
　　古麻刺(層/坺)¶
古麻刺國東南海中統百餘州佛宇四千餘向未通中國¶
永楽十八年國王幹刺義亦敦奔(一云哇/来頓本)率其妻子陪臣¶
來朝予勅封王㱕次福州病卒賜謚康靖勅葬閩縣有司¶
&KR0010;祀其南有層坺國其人大食種纒布躡皮鞋産牙生金¶
　　勿斯里¶
勿斯里國&KR0001;轄州十六村落三百六十每村供國用一日¶
王白晳着衫出入乗馬儀從甚都&KR0730;馬三百匹&KR0849;十頭縻¶
㕥鉄索臂鷹挟劍㕥從有大塔高二百丈國有兵㩀塔上¶
㕥距或云其國百年不一雨有天江水極&KR0372;常溢溢&KR0136;¶
<pb:KR2d0017_SBCK_036-84a>¶
之江上有鏡它國盗來輙先炤之治&KR0062;具¶
　　木蘭皮(打回咭呤/順哈)¶
木蘭皮國西海中其舟容萬人酒肆果園俱偹物産亦異¶
粒長三寸爪圓六尺胡羊高数尺春割腹取脂縫合仍活¶
秋風忽&KR0120;人獸急就水飲稍遲渇死又打囘咭呤順哈(皆)¶
海外小國打囘永楽三年遣使朝貢咭吟纒首長衫不食¶
豕&KR0079;食以手攫不通朝貢附舶香山澳順哈人醜而黒婚¶
姻意合則從¶
　　巴刺西¶
巴刺西國在&KR0047;海甚逺正徳辛未遣使臣沙他白入貢言¶
<pb:KR2d0017_SBCK_036-84b>¶
領其王命在洋舶凡四年至西瀾舶壊㕥脚艇飄風八日¶
至&KR0123;零國又徃&KR0001;為秘得地陸行二十六日乃至暹羅附¶
畨人柰林船入廣其&KR0001;貢木匣六内金葉表又祖母緑一¶
塊珊瑚&KR0035;四株玻瓈瓶&KR0678;各四及瑪瑙珠胡里丹¶
　　急蘭丹(王㑹/諸囯)¶
急蘭丹國與竒刺泥國夏刺比國窟察泥國烏渉刺踢國¶
魯宻國彭加那國捨刺齊國八可意國坎巴夷替國喃渤¶
利國千里逹國沙里湾泥國㕥上共十三國皆海外小&KR0212;¶
不詳風&KR0095;永楽中皆遣使朝貢¶
　　溜山國(牒幹)¶
<pb:KR2d0017_SBCK_036-85a>¶
(溜山)國自蘓門荅刺過小㡌山西南十日可至在西海中¶
如洲有石城門如城闕人皆巢居穴䖏㕥草木葉蔽前後¶
不識菽粟啖魚蝦有八村稍大皆以&KR1543;名為沙為八不知¶
為&KR0120;泉為麻里竒為加半年為加加為安都里為官瑞共¶
八&KR1543;可通舟楫餘小&KR1543;無慮三千&KR0095;人曰此弱水三千也¶
失船入&KR1543;溺矣山傍有牒幹國皆囘回人業漁種椰氣&KR0049;¶
常&KR0623;市用銀錢産龍涎織絲&KR0868;甚精緻永楽中王亦速福¶
遣使朝貢¶
　　&KR0372;巴里(甘把里<折 t="33"/>審/即&KR0372;巴里否)¶
&KR0372;巴里國南海中大島上永楽十三年國王兠哇刺查遣¶
<pb:KR2d0017_SBCK_036-85b>¶
使得名公&KR0081;&KR0901;朝貢其人粒食亦鮮食多綿繡甘把里國¶
西南海中永楽間遣六人來朝自言國小産薄不通交易¶
奉佛不求積聚然無丐者¶
　　加異勒國¶
加異勒國西戎小種居人寡少不及十家窭而傭鄰國永¶
楽中王者麻里奈那遣使别里呆不來朝貢宣徳正統時¶
一再至¶
　　麻菻國¶
麻菻國未詳&KR0001;在永楽十二年遣使朝貢進麒麟文馬神¶
鹿(礼)部尚書吕震請表賀上不許¶
<pb:KR2d0017_SBCK_036-86a>¶
　黑&KR0081;逹國(白&KR0081;/逹)¶
黒&KR0081;逹國小民貧地平衍尚佛畏刑市用銀錢宣徳中遣¶
使十人朝貢又有白&KR0081;逹海中小國風尚與黒&KR0081;逹同宣¶
徳中國王遣和者里一思朝貢¶
　　西洋&KR0200;里(&KR0200;里)¶
西洋&KR0200;里其地近&KR0200;里差大両國物産甚微風俗頗&KR0124;洪¶
武三年西洋&KR0200;里王别里提以金葉表文貢方物五年&KR0200;¶
里國王卜納的遣撒馬牙茶嘉児幹的亦刺丹八児奉金¶
字表朝貢圖上其&KR0095;地山川賜大統暦金幣永楽元年両¶
國復遣人朝貢二十一年西洋十六國遣使千二百人貢¶
<pb:KR2d0017_SBCK_036-86b>¶
方物而西洋&KR0200;里貢獨豊羙¶
　　敏真誠國¶
敏真誠國亦大多高山流水縳木為渡日中為市諸賈皆¶
集永楽中王遣四千人來朝貢¶
　　八荅黒啇國¶
八荅黒啇永楽間遣四十人來貢方物織皮絨罽香木(其)¶
國山川明秀人俗朴寔好佛法西洋西域皆啇販扵此¶
　　火刺礼國¶
火刺札國㣲人弱物産凉薄山鮮草木水無魚蝦城僅里¶
(訐悉)&KR0095;屋板屋重佛(敬)僧永楽十四年嘗遣人朝貢¶
<pb:KR2d0017_SBCK_036-87a>¶
　　討来思¶
討来思在海(周徑)不百里城近山山下有水赤色望之¶
如火俗尚佛婦(人)主家事土冝麦穄無稲&KR0150;宣徳六年嘗¶
遣人朝貢¶
　　吃力麻児國¶
吃力麻児永楽中遣使十一人來朝貢方物惟獸皮鳥羽¶
罽&KR0260;之&KR0124;其俗不事耕農喜射獵林多猛獸毒&KR0393;¶
　　失刺思國¶
失刺思永楽中遣使朝貢時以内綺幣磁器市馬於迤西¶
及其國宣徳中遣使十人來朝貢¶
<pb:KR2d0017_SBCK_036-87b>¶
　　納失者罕國¶
納失者罕東去失刺思但舟行数程產馬数種最小者高¶
不&KR0136;三尺敬佛徤閗不勝者衆共&KR0339;之永楽中遣使十人¶
朝貢¶
　　亦思把罕國¶
亦思把罕於西南海中為大國廣袤千里王居壮䴡物産¶
豊厚風俗貭朴尚佛畏刑有珠珀無稲&KR0112;日食惟穄麦永¶
楽中遣四十四(人)來朝貢¶
　　賔童龍(國)¶
賔(童)龍國與　連接宋為賔　龍國有䨇澗水澄¶
<pb:KR2d0017_SBCK_036-88a>¶
　　　　　　　　　　即此地也目　&KR0001;居遺址尚存人¶
物風&KR0095;草(木氣&KR0049;與)占城大同小異惟表死有服婚姻偶¶
合酋長岀(入乘象)或馬執盾鑚唱曰亜曰僕地産枷楠香¶
象牙小民編(茅而)居¶
　　覧&KR0022;國¶
覧&KR0022;漢踈勒國也去西域逺甚好佛無賈販市用錢地多¶
沙䃯産麻若麦而已其山陂陀其水淺濁有駝馬牛羊洪¶
武九年國王昔里馬哈刺札的刺札遣使朝貢永楽宣徳¶
中附鄰國表貢方物或曰其國好食人故港口無維䌫者¶
　　淡巴國¶
<pb:KR2d0017_SBCK_036-88b>¶
淡巴古狼牙修國在西南海中洪武十年國王滿喝思羅¶
遣使奉貢其國風景秀贍土衍水清石城而瓦屋王與其¶
臣出入&KR0730;從具威儀耕織勤生事市有交易野無盗冦楽¶
土也貢物苾布兠羅錦&KR0013;沉香諸香胡椒¶
　　白松虎児國¶
白松虎児舊名速麻里児偶有白虎岀松林遇人不傷忽¶
不見以為神(因改)國號為白松虎児永楽中遣使十六人¶
來朝貢¶
　　阿速¶
阿(速近天方幅員甚廣)多撒馬児罕　者　人敬佛畏¶
<pb:KR2d0017_SBCK_036-89a>¶
&KR0017;(好)施&KR0086;(閗人無飢寒)夜無㓂盗永楽中遣百十二人來¶
朝貢¶
　　沙哈魯¶
沙哈魯在阿(速西)&KR0047;海島中城居瓦屋(畜産富)利人民淳¶
直耻閗好佛永楽中遣七十七人來朝¶
　論曰自古麻刺以徃二十五國漸微矣而率數萬里觀¶
　光不擇細流事小之禮有然欤¶
<pb:KR2d0017_SBCK_036-89b>¶
按海昌備志罪惟錄一百二十&KR0195;查継佐&KR0103;継¶
佐字伊璜號與齋又號左尹自號東山釣史崇¶
禎癸酉舉人浙東授軄方主事浚不&KR0167;出晚闢¶
敬脩堂扵杭之䥫冶嶺著書其中學者稱敬脩¶
先生今作左尹字非人實名與字之廋詞也是本¶
為先生手藁凡本紀二十二&KR0195;志三十二&KR0195;坿錄不¶
分&KR0195;列傳三十五&KR0195;内子&KR0195;六又&KR0195;二十一數&KR0232;實¶
九十六&KR0195;致命诸臣僅標&KR0195;十四上裒集至数鉅¶
冊且各目間有缺総論者盖多脫簡然益以坿錄¶
去一百二十之数相差無㡬矣是書纂述之勤及¶
<pb:KR2d0017_SBCK_036-90a>¶
宗&KR0562;之&KR0001;在具詳自序中先生當時㡬罹荘氏史¶
獄故是書存留之日無一時不懔膏鑕之懼乃垂¶
三百年巨帙沈而&KR0167;見詎非九原靈爽&KR0001;式慿¶
歟惟分目鄰扵杜&KR0103;諸志繁简失冝叙事强效¶
歐公文義轉致缺誤又前後重見如楊循吉分見¶
扵&KR0195;十三&KR0195;二十邵寳分見扵&KR0195;十&KR0195;十六方外内紀¶
来&KR0167;目殊域字&KR0013;誅而回誤内&KR0167;有&KR0167;見心一條閨¶
懿女貞内記武昌女子而婦死冦烈内&KR0167;出何㳤女即¶
武昌女子此類不可枚舉又夏言之死䓁扵&KR0923;山不為¶
列傳劉宗周祁彪佳俱理學名臣身殉&KR0038;難列諸¶
<pb:KR2d0017_SBCK_036-90b>¶
武畧以及教匪流賊襍廁奸壬均扵義未安又¶
史以褒貶為主究異琬琰之編如温體仁周¶
延儒位至宰輔尤為時論&KR0001;特注不為立傳¶
未详何義又列傳浚之列朝逸傳亦即坿錄¶
之意祇限扵其人之一莭傳中如&KR0061;崇煥阮大¶
鋮闗係時事至鉅他&KR0195;既無&KR0825;傳實嫌䟽略¶
以上諸端俱未可以史例繩之也竊谓列朝史冊¶
典午以浚率由官&KR0103;類取攵飾有眀一代前有靖¶
難後有&KR0167;辟此主彼奴真實湮汨而名流著作¶
凡闗涉遼事或建州者大半斥入禁目眀史一書¶
<pb:KR2d0017_SBCK_036-91a>¶
全據横雲舊稿懲&KR0038;&KR0004;文字诸獄趨避無可諱¶
言是編遺文逸事足以&KR0024;正眀史者實多雖小有¶
疵　無傷也備志引拜&KR0052;樓題跋記谓萬季野¶
史藳即係此書且引周松霭語有朱康流張待¶
軒傳及海昌俞子乆事以資證佐今檢此書僅¶
诸王傳海寍諸生俞子乆匿宗室李蘭皋坐誅¶
一事餘均無之殆係偶同近滬估有持戶渠書求售¶
者謂即季野史稿以索價過鉅即時持去惜未稍¶
留互勘一析其疑也乙丑清眀莭吳興劉承幹跋¶
