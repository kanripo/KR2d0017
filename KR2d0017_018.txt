# -*- mode: mandoku-view; -*-
#+TITLE: 罪惟錄
#+DATE: 2015-09-12 00:41:00.835491
#+PROPERTY: ID KR2d0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB10n0718-018罪惟錄-卷十八.
<pb:KR2d0017_SBCK_018-1a>¶
罪惟録列傳卷之十八　文史諸臣列傳¶
　　劉三吾¶
劉三吾名如孫以字行湖廣茶陵人其元耕孫燾孫皆死¶
元事三吾故&KR0120;家為元静江教授副提舉洪武十八年以¶
茹瑺薦授左春坊左賛善而三吾老矣三吾愽覧善記應¶
對詳敏與朱善宋納屡承頋命御製大誥洪範両書成皆¶
淂為文序之上命儒臣蒐輯古今大人物理妖孽之著見¶
者以自省曰存心録又輯漢唐宋而後灾異之應臣下者¶
鍳于有位曰省躬録皆三吾主之坐授世子經慢降國子¶
博土㝷&KR0120;為翰林學士懿文皇太子薨上御東角門悽然語¶
<pb:KR2d0017_SBCK_018-1b>¶
群臣國有長君社稷之福朕第四子頗𩔗朕𩔗朕群臣未¶
對三吾獨進曰陛下誠頋社稷臣惟秦晋二王寘何地上¶
為黙然者乆之卒立皇長孫為惠宗上讀書分命羲和之¶
章謂蔡氏傳日月五星&KR0057;旋為未合又御注洪範以惟天¶
隂隲下民為天道相恊厥居為君職而蔡氏並屬之天非¶
天所以作君師意又他註説與番陽鄒季友𫠦論多有未¶
安者乃大徴諸儒訂㝎書傳而三吾熄其役賜坐殿中諭¶
曰朕見奎璧間黒氣全消文運且興矣賜詩命&KR0435;和許諸¶
臣宴酒楼皆獻詩謝上大悦曰耄而思歸者先遣之諸臣¶
頓首願留自是書成賜名書傳㑹選頒行天下上又命莭¶
<pb:KR2d0017_SBCK_018-2a>¶
文孟子七篇諸草芥冦&KR0311;不聼易位等語並削之以明君¶
臣之義已復編𩔗禮制以頒中外命三吾為書&KR0195;十有三¶
自冠服房屋以至奏啓署押皆有體式既成賜名禮制集¶
要又以表箋煩䛕時多觸忌諱論死三吾與賛善王俊華¶
並授命撰為成文令諸臣得按事如文録進朴者陜西人¶
以直諌為御史&KR0070;與上争上怒命斬之&KR0205;召還曰勿再犯逭¶
汝朴曰臣有罪安用生之以臣為御史固責臣言臣無罪¶
安淂辱之上固赦朴以朴言復命斬䃼及執之市過史舘¶
大呼學士劉三吾聼之為直書某年月日皇帝殺無罪御¶
史王朴也三十年三吾以主考㑹試謫戍邉遠建文中召¶
<pb:KR2d0017_SBCK_018-2b>¶
　還命製大明一統賦永楽中竟坐前秦晋一語暴卒¶
　論曰明文運寔劉茶𨹧賛之潤色御草淂文無害豈易¶
　易但奎璧消黒氣与文星見閩分災祥不一天道亦難¶
　　知也暴卒之説載名山藏李清愽考指以為誕与丗庙¶
　　方后之崩扵火咸謂不可信是或有㨿相傳太祖嘗問¶
　茶𨹧𫠦居三吾圖上靣&KR0280;最聳上以華抹其峯之尖未幾山¶
　　一夕&KR0013;雷堕髙聳而三吾卆不終此誠誕若夫三吾之自供¶
　鑿鑿則胡藍黨自不必&KR0167;引盖于主試外又一罪矣安淂¶
　有生三吾¶
<pb:KR2d0017_SBCK_018-3a>¶
　　陳&KR0071;¶
陳継字嗣&KR0004;夲湓城人父惟&KR0098;客于偽吳潘元眀𫠦矜伉¶
專己王行軰皆望塵走嘗停而呼止仲随吾来何自若也¶
久之&KR0098;死家破母吳操節尚遺書萬&KR0195;遂&KR0025;止仲学時¶
經術頗&KR0440;継乃獨称説先王䆒釋疑滯人称陳五經洪熈¶
中楊文貞薦綬愽士陪領弘文閣宣徳中預撰兩朝史進官¶
力辭歸門多乞言者彊應之思尔厲苦之文雖㓗嚴然&KR0137;¶
蹇躓不遂相傳有司上其莭孝事使御史微廉之継方&KR0573;¶
甕随母灌&KR0188;傴偻甚唯母命起倒頃母入以壺&KR0308;来継趍¶
而前跪上母乃揖母飲御史急以聞𫠦著有怡庵集¶
<pb:KR2d0017_SBCK_018-3b>¶
　　論曰継于古籍有𫠦論説不敢立異要之　訓詁之言¶
　　也由其逰于俞貞木品重言亦尊王弇洲評王燧及継格¶
　　既沿卑意任淺陳嗣&KR0004;与王汝玉待魯衛之政也相傳宣德中¶
　　随入禁閲𦘕有龍翼而飛上問龍何名三楊不&KR0014;對經曰¶
　　應龍生爾雅上嘉可¶
<pb:KR2d0017_SBCK_018-4a>¶
　　殷奎顧巽陶振申屠衡徐左逹(林大/同)梁時(樓/澄)張淮¶
殷奎字孝章其先自華亭&KR0118;崑受春秋義于楊維禎洪武¶
&KR0004;以秀才異䓁聞試通一義例官文學掌故因乞近地見¶
時調咸陽念母欝欝死弟子&KR0059;謚文懿先生奎為文爾雅¶
&KR0055;厚不習浮夸亦頗　通天人分際𫠦著咸陽志關中名勝¶
集陜西圖經支離稿¶
顧異字順中長洲人洪武中以易教授于郷自巽始時方¶
統一徑傳敦尚教化除去異議輙以非聖罪之扵是靡然¶
向風¶
陶振受学于楊維禎𫠦以明三徑舉于洪武中詩義従朱¶
<pb:KR2d0017_SBCK_018-4b>¶
　熹書&KR0025;蔡沉春秋&KR0025;孔安國諸生楽其近名陶生學為掌¶
　故呉江久之坐法傳詣京師奏賦三篇多俚語俳調淂觧¶
　復力掌故安化¶
　申屠衡長洲人善言春秋与楊維禎㳺稱愽贍客呉潘元明¶
　𫠦客共賦詩衡坐困及命茟为文亹亹有思𦤺洪武&KR0004;徵¶
　草檄諭蜀大穪㫖授脩撰病免不肯仕謫徙濠¶
　徐左達字良夫受易鄱陽之邵&KR0700;道又受書于董仲仁楽¶
　与諸儒辯難洪武&KR0004;辟署東歐守時有林大同亦號通經時尚¶
　未專用朱熹氏學故家有各經䟽義薦授大梁愽文予告薦不&KR0120;¶
　錢逵字伯行父良佐以文学名逵攻文甚苦方其命思循壁行¶
<pb:KR2d0017_SBCK_018-5a>¶
哦或觸而踣方黙坐沉思客入不&KR0120;年四十餘猶無意出¶
也元至正間分行省扵蘓始就辟遷淮&KR0047;脩法令舉文書¶
能無失秩洪武&KR0004;徵詣太常時方&KR0113;正礼楽諸文学多膠𫠦¶
聞議不合者皆放帰逵既帰终以前元官坐逮死¶
梁時吴人學為文最苦其父&KR0004;以愽淂妻生時逾&KR0010;又愽而¶
負人携之去時少則随母長乃走㑹稽山中讀書洪武中¶
以善書選𨽻王府亦預撰列有集名噫飲㑹有摟澄者自¶
鄞来徙与時同受書沙中翁又授易魯人覇客都尉胡&KR0172;𫠦¶
後夏原&KR0123;薦澄能治水不就¶
張淮吳縣人受學為愽士弟子己棄去更其名去他師然涉¶
<pb:KR2d0017_SBCK_018-5b>¶
略書傳不能名一家貧壁立拓弛無行而才性贍㨗人窮思¶
終日淮冲口是也衣敝&KR0130;决人忽易之淮人徐志負書㳺¶
無𫠦推譲見淮毫翰若飛警出意表驚而遯有富人餉榖¶
三十石請賦悉付酒家無𫠦問竟以酔死¶
　論曰元氏以来文下衰矣明興季迪諸人倡之迨後鄒¶
　亮文康通理詩体一変然亦無甚相遠也夫創制伊始如¶
　日月髙懸誰能以&KR0059;自為体故譴𬨨必聞悔辱易搆亦难¶
　免矣自殷孝章以下九人咸通&KR0052;䔍學其于進退淂失¶
　不一然氣性渾龎&KR0636;而未彂与後代之&KR0127;炫絶殊¶
<pb:KR2d0017_SBCK_018-6a>¶
　　張適¶
張適父仕元適少悟絶為詩立成母賤嫡妬之呼狗子洪¶
武&KR0004;舉為&KR0048;工部病免復以明經選為吏桂林周旋滇池¶
主佑儈鮿鮑税金錢二十之一衣食其間或不給竟抱案¶
死為詩若文與高啓楊基齊名而辛苦寒薄困阸之意溢扵¶
辭嘗論滇入版始末甚悉且云今道𫠦&KR0025;入貴州古之鬼¶
方也道隘且要假令一夫猖狂則懸車束馬之塗不知𫠦¶
出矣且㕥今兵威因秦時額畧通五尺道黔中者大索之¶
諸夷間廣為岐𡍼何不可㦲夫制禦者先之形便則威無¶
不迄乆安者㩀其要領則無偏廢不舉之患且與其縁險¶
<pb:KR2d0017_SBCK_018-6b>¶
　塞徑興度臨不測適一孔之𫠦出就與交衢四注分裂其支¶
　郡而関梁出入動悉由我有事則&KR0025;天而下豈足道㦲又¶
　按漢𫠦為関沬若梁孫水者若水出蜀旄牛徼外&KR0047;道越¶
　&KR3595;卬都以至犍為朱提入扵江𫠦謂朱提銀者也是水之¶
　𫠦出自其界也而犍為故役属西&KR0047;夷又豈假他道㢤他¶
　𫠦著有江舘湖濱昆明諸集孫祝起家進士為尉士言事¶
　&KR0013;斥歴守保㝎¶
　論曰適匪其文之也審扵行矣主税而不給其莭&KR0057;不可¶
　及也惜不䰟其用而以工辭聞¶
<pb:KR2d0017_SBCK_018-7a>¶
　　孫蕡¶
孫蕡字仲衍號西庵廣東&KR0047;海人負莭㮣不𡚶交逰元末¶
結詩社南&KR0038;以延一時名士王佐趙介李徳黄哲&KR0057;磊落¶
狂斐嶺南稱五先生云明師入粤以蕡常為何真草&KR0300;欵¶
書就典𨛦教洪武三年設科取士蕡首舉于鄉以工部織¶
染局使&KR0663;翰林典籍侍奏對便㨗容&KR0026;飄逸出為平原簿¶
以罪輸校操版築之&KR0229;蕡謳吟為粤聲上聞之釋令陳所¶
為詩皆忠爱語放帰益肆力學問有輕死生齊物我之意¶
乆之&KR0120;蘓州府經歴謫戍遼東黨禍見殺臨刑&KR0084;詩一章¶
天下寃為門人黎貞並在戍為葬于安山之陽番禺趙絢¶
<pb:KR2d0017_SBCK_018-7b>¶
　嘗曰嶺南文學自蕡𤼵之¶
　　論曰仲衍與王佐&KR0004;&KR0025;陳友㝎𠫵謀議友㝎之淂全于¶
　　功名以終蕡亦与有力而不免扵党惜㢤時仲衍與¶
　　林尚黙誌張宗海洪皆有詩譽及四明王宗器莹為律¶
　　詩𩔗編皆唐人分十四韻五言不預誌序之楊士&KR0700;有¶
　　唐正音洪序之浦陽黄容以趙子昂劉子髙不&KR0145;宋詩¶
　　為非是并以楊亷夫髙季廸有可訿議錢塘崔宗吉為¶
　　皷吹續音竟以宋元金律詩並傳翁曰垣江両軒詩黄¶
　　容序之又極不喜劉崧宋無詩之一語¶
<pb:KR2d0017_SBCK_018-8a>¶
　　髙啓(王/彞)¶
髙啓字季廸南直長州人也少孤力學能詩文周士誠名¶
為下賢吴中群望無淹伏啓獨避居松江徃来青丘甫里¶
間吟咏自適時饒介之丁仲容軰官周以詞學相雄得啓¶
詩嗟服願納交介之嘗評醉樵&KR0084;張仲簡苐一啓苐二啓¶
好&KR0096;畧振麈能傾一座即一時武勇多下之洪武中以宿¶
名聘修元史與王濂王&KR0212;張雲兼髙遜志李越李汶張宣¶
張簡社寅俞賔殷弼趙纁朱右貝瓊宋伯青共事授翰林¶
院編修召見闕楼擢户部右侍&KR0048;力辭罷歸從故時一二¶
俠逰嘨虎丘為樂適魏&KR0026;為郡延問啓郡中政事淂失相接¶
<pb:KR2d0017_SBCK_018-8b>¶
甚&KR0794;&KR0026;嗣就辟以上梁文出啓手遂并及難年三十有九¶
啓扵書無𫠦不讀文喜辨撃馳驟精采煥𤼵詩冠東吴稱¶
大家與按察使楊基太常寺丞張相及左布政徐黄號吴¶
中四傑&KR0595;字子常父教授崑山遂家焉學有端緒文章精¶
縝自淂為多㑹稽楊維禎以文大東南&KR0595;獨叱為文妖預¶
修元史以母老乞歸卒同坐魏觀事¶
　論曰觀無罪何况啓即上梁文豈有追末减故吳者乎¶
　且未聞前有㫖必㓕僣者之基也顧辯撃馳驟可以淂¶
　禍子常師事天台孟長文長文故事元儒金&KR0130;祥頗精¶
　縝與馳撃者異乃何以同為魏觀𫠦連¶
<pb:KR2d0017_SBCK_018-9a>¶
　　王行¶
王行字止仲家夲微&KR0025;父為行貨都市習藥肆肆婦欲聞¶
小史稗説行輙誦數之扵是淂借諸書自子史而經無不¶
在嫗前也辞去㳺諸生間為文宕逸而譎氣&KR0466;一時士誠¶
王吴時以其賤下客之無所見洪武&KR0004;辟夲郡儒學占對¶
不窮論難非膚學𫠦及太守魏&KR0026;薦之朝不報遂徃客涼公¶
玊以巾韝入謁立談玉喜過望與謀議多見用玉敗並死¶
　論曰止仲負縦横之才艱難&KR0120;㡬若蒯通雖其言不外¶
　聞頋凉&KR0038;雄功名時止仲無生平舊輙入幕称最宻而¶
　玉威強震主既不聞有𫠦匡救然則文之譎𫠦教也¶
<pb:KR2d0017_SBCK_018-9b>¶
<pb:KR2d0017_SBCK_018-9b>¶
　　桂徳偁胡翰¶
桂徳偁字彦良浙慈谿人洪武六年以省臣薦召為太子¶
正字與秦府紀善林温入侍大夲堂毎荅上問必經傳要¶
義至問三教則荘對曰治天下當法孔子授晋王府右傳¶
陛辭上曰江南大儒唯卿一人伏謝臣不敢當宋濓劉基¶
上曰濓文人墓峻隘不足取已召還獻十二事名萬世太¶
平沼安䇿¶
胡翰浙金華人愽學無𫠦不窺䆒為文明㓗簡峻論議毎¶
出人意表&KR0904;然善也雅好泉石幅巾短杖憫宋潜溪攻舉¶
子業移書招之&KR0038;&KR0004;太祖聘授衢州教授預修元史¶
<pb:KR2d0017_SBCK_018-10a>¶
　　論曰開&KR0038;時劉宋章陶方葉䓁經濟文章莭義俱出¶
　　浙東西遂以摹拭有明地靈廼人傑以之奇哉徳侢¶
　　翰雖畧不足而以法孔子衰二氏之尚以舉子業小潜¶
　　溪然則両浙占中都且平分文武之運¶
<pb:KR2d0017_SBCK_018-10b>¶
　　危素(黄/&KR1168;)¶
危素字太樸江西金谿人十五通五經大㫖名噪公卿間¶
元至正元年八經筵為檢討年四十一矣移書執政請修宋¶
遼金三史行所在訪摭闕失遺書書成其力居多素善筆¶
箚詔謄釋氏書以外教辭歴禮部尚書𠫵知政事自索羅¶
帖木児入相棄官寓房山者四年順帝北奔淮王監國承¶
制&KR0120;翰林學士承㫖大將軍逹兵入燕素與同里侍制黄¶
冔相約死難冔方投居賢坊井中&KR0025;人午出之則紿午取¶
告身納大將軍午喜還報己浮屍井矣&KR1168;字殷士金谿人¶
僧大梓為营葬之素亦走𫠦居報㤙寺脱帽両手㩀井俯¶
<pb:KR2d0017_SBCK_018-11a>¶
身將就沉大梓與番陽徐彦禮大呼公毋死&KR0038;史非公莫¶
知力挽出之既入朝上嘗訪以元興亡之故時資獻納&KR0004;¶
宋穆𨹧顱骨為江&KR0047;縂挕楊輦真珈𫠦𤼵相傳授為西僧¶
飲噐因言于上&KR0287;之聚寶山卒葬故陵乆之兼弘文舘學士¶
賜小車免謁朝上嘗制詩一章繋序于首命學士咸和之¶
素成最後上曰危素老成其有先&KR0104;之意他日上御東閣¶
側室素&KR0130;聲槖槖簾外上曰誰曰老臣素上曰朕謂當文¶
天祥御史王著䓁劾素亡&KR0038;之臣不冝列侍從謫含山守¶
余闕廟踰年卒𫠦著文集五十篇奏議二&KR0195;宋史稿五十¶
&KR0195;元史稿若干&KR0195;¶
<pb:KR2d0017_SBCK_018-11b>¶
　論曰太樸以經學著声元時吳澄范梈俱折莭与行軰¶
　白事丞相極言無隐其𫠦自分非常尝曰吾不畏丞相¶
　畏後丗史官宋景濓謂元亾史存危力也危改莭于史¶
　不畏史以存史&KR0002;自讞而景濓之必存史于危奈何或¶
　曰太僕審運可以陪青田然則&KR1168;誠可以陪余闕無愧也¶
　而景濓又為&KR1168;銘其墓碑¶
<pb:KR2d0017_SBCK_018-12a>¶
<pb:KR2d0017_SBCK_018-13a>¶
　　葉子竒¶
葉子奇字世傑浙江龍泉人愽逹今古洪武&KR0004;株連就逮¶
獄中以瓦研墨負梏而書獄卒感其勤為具燈火寒暑不¶
休事白出獄續成其書書名草木子草以計時木以計&KR0010;¶
以况其生而傷其言之不尊也稽上下之儀星𨇠之&KR0100;隂¶
陽五行生剋之運海嶽浸瀆彛戎希乏之物&KR0294;神屈伸之¶
理草木之変魚䖝之&KR0057;律歴推歩易衍之大宗釋老孔制¶
之書而歸扵六籍之緒野記時事得失&KR0189;兵菑異文弗避¶
而義甚則又别著範通玄理太玄本㫖齊東野語諸書¶
　論曰子竒之為文愽矣而木及扵約也盖傷其言之不¶
<pb:KR2d0017_SBCK_018-13b>¶
　　尊命名草木或以速訟在此頋其文弗避是欲閑紛紜¶
　　扵則哉其夢𥧌可以不没¶
<pb:KR2d0017_SBCK_018-14a>¶
　　陳桱(杜/斆)趙撝謙¶
陳桱字子經浙江寕波人逸才嘗作通鑑續編書宋太祖¶
陳橋之事曰匡胤自立而還方屬筆忽雷作震几桱不変¶
色曰便震五指不奪後三日晝夢廣殿有冕者責之即何¶
負卿乃尔桱伏地稱不佞且曰桱不畏死冕者為俛首驚¶
而窹洪武中為&KR0120;居注坐法死時壷関儒士杜斆愽學知¶
名&KR0013;薦為四輔夏官兼太子賔客位三公都府之次多君¶
臣倡和詩年六十九病歸乆&KR0167;召其孫矩¶
趙撝謙字古則浙餘姚人雅追古學洪武十二年徴修正¶
韻以年少黜為中都國子典簿罷歸築考古䑓述六書之¶
<pb:KR2d0017_SBCK_018-14b>¶
㫖著聲音文字通及易學提綱諸書凡二百餘&KR0195;又集&KR0024;¶
前聖戒書随物命之以興&KR0120;斯文為己任&KR0120;瓊山教諭進¶
𫠦著書不報宋濂嘗遣子仲珩受業撝謙澹扵声華持義¶
堅目無王公¶
　論曰自桂胡以徃葉丗傑徐善述及子經古則又皆浙¶
　材不勝&KR0070;子經夢奪陳橋使与三楊共席洪武三十一¶
　年以後之事茟削當何如撝謙栽正六書于胡語&KR0004;禁¶
　之日&KR0057;為切要不止條沈隐矦之非也進書不報而正¶
　韻不尊何哉¶
<pb:KR2d0017_SBCK_018-15a>¶
　　曾魯吴訥王燧(王逹/王偁)¶
曾魯江西新淦人也七&KR0010;能暗誦九經稍長能記濫史籍¶
凡古今&KR0038;体治亂淂失人才忠倿制度沿革悉能之十九¶
謁虞伯生反愽而之于約宋濓謂曾君之學叩之如山川¶
出雲層見叠敷莫察端倪洪武中授禮部主事嘗逆折一¶
三外&KR0212;失臣禮受知上一日超六階拜中順大夫禮部侍¶
&KR0048;上嘗屬魯詔草一見嘆曰頃&KR0026;陶凱文己&KR0120;人意魯復¶
如此時史局群議騰沸但魯至立舉傳記折之人人心酔¶
而去嚴陵徐尊生云開&KR0038;两學者曽魯以舌為筆宋濓以¶
筆為舌¶
<pb:KR2d0017_SBCK_018-15b>¶
呉訥字敏徳南直常熟人父遵道為沆𨹧主薄逮繋訥上¶
書請代未白父䘚訥慱洽群書精通醫術永楽間以儒士¶
召對便殿稱㫖留侍闕廷洪熈中復以經明行修薦授行¶
在監察御史出廵浙江仁和學故有宋髙宗御書九經論¶
孟碑多委布行路訥拾湊全楷置之殿廊李公麟畫有聖¶
賢像秦檜嘗為像記磨而削之表陸贄奏議修岳飛墓祠¶
議論端楷有前賢風継廵貴州恩威並著宣徳中歴副都¶
御史訥之學由愽入約自體逹用以行&KR0105;為先至其為文¶
根抵群經波瀾&KR0118;固談及淺學曰此韻府群玉秀才偹航¶
渡醒夢耳家居時聞有不便于民者輙折簡告尹以是前¶
<pb:KR2d0017_SBCK_018-16a>¶
後尹皆視訥𫠦著有思菴集小學集觧性理群書&KR0024;註而¶
𫠦輯文章辯体鍳別精詳卒鄉人祔言偃祠謚曰文恪¶
王燧字汝玉南直常州人少從楊亷夫魯道原治春秋文¶
章筆札典則精粹永楽中為右春坊右賛善時梁周行&KR0364;¶
用亨皆愽學能文章毎有𫠦作旬日始成如玉曰了数篇¶
同學驚嘆常作神亀賦上親定為苐一觧縉次之縉于上¶
前亦曰汝玉文辭實勝臣一指時安南平新城矦與六部¶
賀表上皆燧代&KR0103;文無重&KR0232;上喜以語黄淮淮叩首言汝¶
玉誠俊才頋自矜退有後言扵是與王偁先後下獄死時¶
三王皆文采偁字孟&KR0045;閩人王逹字逹善籍常州三王惟¶
<pb:KR2d0017_SBCK_018-16b>¶
逹善以翰林侍讀學士终¶
　論曰以傳記折騰沸魯于史學當有義行矣舌不止于¶
　&KR0014;為筆也梁&KR0364;二子旬日始成神瘁未當一日数撰燧¶
　亦似謄繕家未許也古無𩔗書尚愽記馬班史率全載¶
　諸賦後丗則又不喜韻府羣玉秀才文以時貴賤也論¶
　語為命四体&KR0085;以㝎奏茟之候矣王偁父元時守潮州入¶
　明竄帰其友呉海&KR0134;之死其職荅以未有子待之及生偁¶
　海&KR0167;&KR0134;之曰吾擬明日死眀日海白衣冠吊之則偁父果¶
　引帛盡然則偁以文詞不免不如其父莭烮風百丗也&KR0137;¶
　云死稍後嗟乎偁誠𫠦為忠孝両全者㢤¶
<pb:KR2d0017_SBCK_018-17a>¶
　　徐善述(鄒/濟)¶
徐善述字好古浙江天台人米之亾也㓜主趨&KR0159;元南奔¶
徐氏有為振義副尉者扼関拒元元人入天台屠徐氏無¶
少長善述父方乳抱淂脱善述少為學生有聲譽以首貢¶
入太學祭酒米訥獨為&KR0278;禮以學正陞&KR0038;子慱士永楽&KR0004;¶
簡東宫官屬與𦔳教&KR0303;鑄&KR0013;選為左右春坊司直&KR0048;皆以¶
厚重稱而善述&KR0057;耿介不阿陞左賛善與鄒濟王汝玉楊¶
士竒梁潜䓁最&KR0013;詩文寶翰之賜太子稱好古先生不名¶
嘗致書曰今晨為余改詩丰采清麗真有益扵日新但&KR0056;¶
齒邁恐余為學有日似卿直蹇苦口朴真百無一二故時¶
<pb:KR2d0017_SBCK_018-17b>¶
覼𫃵趂&KR0056;康徤弼余成業卿無惮勞㑹冬至賜酒及詩有¶
清朝盛文治輔徳資儒𦒿之旬䘚於官太子以文祭之曰¶
哀哉不復聞賛益之言矣及即位贈太子少保鄒濟餘杭¶
人終少詹事性和易不見崕岸兼通老釋子幹天順間為¶
禮部侍&KR0048;上常有問掩口對坐時乆不&KR0118;成化中以部禮¶
尚書加太子少保¶
　論曰國朝帝藻自二祖外丗廟徃徃自為文湏意射之¶
　若宣廟淹洽于古声情俱恊頋仁廟亦自繕之在太子¶
　時梁昭明為却歩矣略見扵賜好古書¶
<pb:KR2d0017_SBCK_018-18a>¶
　　曾棨吴朴¶
曽棨字子啓江西永豊人也永楽二年進士第一授翰林¶
院修撰同翰林庻吉士二十八人並進文渊閣嘗試天馬¶
&KR0084;棨當上前援筆立就群學皆後上嘗摘群書隠僻事以¶
問悉對無遺修永楽大典為副縂裁陞侍讀数侍燕閒應¶
制賦詩上毎與諸侍臣論文士則問淂如曾翰林否同邑¶
有坐姦黨事詞及棨上特原之棨又嘗因酔遺火延及禁¶
垣上亦置勿問預重脩髙帝寔録歴右春坊大學士宣徳¶
改元預修両朝實録進詹事府少詹事日直文渊閣棨歴¶
三朝再扈北廵典両京文衡三考㑹試為文下筆萬言手¶
<pb:KR2d0017_SBCK_018-18b>¶
不停揮状寫之工極其天趣草書雄放自觧胡後獨歩一¶
時性孝友喜奨拔後進儀貌魁&KR0646;&KR0109;度坦夷而神情&KR0904;落¶
能一飲数石不亂及病且氣絶呼酒飲舉筆題曰白雲青¶
山樂哉斯丘卒贈礼部侍&KR0048;謚文敏時貢使至號&KR0014;飲難¶
陪宴大臣礼部無以應棨自舉則貢使大酣棨醒如不受酒¶
者上曰且不以才学即酒量棨已入聖寕不是有明状元¶
賜酒甚渥¶
呉朴字華甫雲南詔安人書𬨨目&KR0186;能背記自天文地理¶
山川遠近道路夷險無不諳悉𫠦著有龍飛紀録載太祖¶
太宗創業継統之事又有醫齒問難楽器渡海方書九邉¶
<pb:KR2d0017_SBCK_018-19a>¶
圍夲諸書¶
　論曰袁袠以子啓天才䧺麗比方大蘓夫其興㑹則似¶
　也而理分各見頋大蘓不及其淂君華甫記載之材也¶
<pb:KR2d0017_SBCK_018-19b>¶
<pb:KR2d0017_SBCK_018-19b>¶
　　曹鼐(張/益)¶
曹鼐字萬鍾北直寕晋人宣徳二年以鄉榜選署訓導自¶
陳願太學讀書改泰和典史抵治益肆力於學不廢昕夕¶
泰和令&KR0339;之曰典史頋欲為状元乎鼐曰不如是不已八¶
年督工匠入京自陳願就禮部試果登是年進士第一正¶
統改元詔開經筵鼐與馬愉並以修撰充講讀官賜三品¶
章服三年預修宣宗實録成轉侍講九年陞翰林院學士¶
歴禮部左侍郎仍兼學士入直内閣三楊稱鼐詞學&KR0278;贍¶
典制多出其手鼐明敏𩔗東陽故閣中大議咸推决于鼐¶
上深眷注十四年閹振挟上北征鼐與侍讀學士張益並¶
<pb:KR2d0017_SBCK_018-20a>¶
以内閣重臣扈&KR0025;駐師圡木鹵偽求和上且召鼐草勅振¶
急移营南奔鹵乗之上北去鼐与益並没鹵難景帝即真¶
贈少傅禮部尚書文淵閣大學士謚文㐮官子恩為大理¶
寺評寺鼐贈三官為夲朝特典英廟復辟加贈太傅改謚¶
文忠&KR0315;孫荣錦衣丗有户益字士謙江寕人謚文僖才器¶
敏㨗詞翰雙羙時稱為文豪¶
　論曰時尚書鄺埜請帝疾入関嚴兵為殿此語稍達変¶
　而振目為腐儒不觧事鼐當亦跽伏草中之一欤吾不¶
　惟其莭而惟其矯扵志必典史為状元若以明敏𩔗東¶
　陽後丗不必許雖然土木之变喪師十萬&KR0025;官死者五¶
<pb:KR2d0017_SBCK_018-20b>¶
　十二人諸不重輕獨張輔王佐顧英知兵而亦不免鄺以循¶
　謹而鼐䏻于振前作一危語曰臣子不&KR0085;惜社禝安危之¶
　際&KR0014;無念乎可算朝陽一鳴¶
<pb:KR2d0017_SBCK_018-21a>¶
<pb:KR2d0017_SBCK_018-22a>¶
　　聶大年¶
聶大年字大年江西臨川人一目重瞳頴悟絶工詩文書¶
法淂之李北海宣徳末以經明行修薦歴仁和教諭吏部¶
尚書王直嘗以詩&KR0009;錢塘戴文進索畵旦以為𢍆十年而¶
得之大年跋其後有云公以是心待天下士天下寕復有¶
遺才哉景泰六年大年以薦預史事徴詣翰林困于譏謗¶
卧病逆旅投詞扵直曰鏡中白髮難饒我湖上青山欲待¶
誰千里故人分槖少百年公論盖棺遲直淂詩泣下曰大¶
年&KR0082;我銘其墓耳明年大年卒¶
　論曰大年乞銘詩蒼涼動聼而直亦不負知已古率以¶
<pb:KR2d0017_SBCK_018-22b>¶
　　字行遺其名名与字一行名乎行字乎¶
<pb:KR2d0017_SBCK_018-23a>¶
<pb:KR2d0017_SBCK_018-24a>¶
民為生祠之子弘冝弘　並舉進士数傳安茂以進士督¶
學浙江能得士¶
　論曰汝弼書不多傳嘗&KR0025;安茂座得其啓䖏大略髙自¶
　許可不踰堅潔二字丗謂文人率浮薄弼獨惇尚行&KR0130;¶
　以風概自持雖議論間&KR0462;諧謔徃徃以理勝¶
<pb:KR2d0017_SBCK_018-24b>¶
　　楊循吉¶
楊循吉南直吴人与同郡趙寛名皆擅多士成化中以進¶
士主事礼部性好競執而汚漸不諧於時乃乞帰讀書不¶
差又不&KR0014;達自引日怔怔然行己頗近恠事皆類可𥬇𫠦¶
撰著亦時&KR0462;闡諧獨購書甚冨𫠦著金遼小史最苦曰金¶
山曰廬陽陽志及手鏡一書極为綜愽循吉字君謙¶
　論曰聞之鄭司農有言循吉扵孝庿時嘗使其子上書¶
　請&KR0167;建文年號不報雖帝徳寛六而循　之𫠦以教子¶
　諧僻之餘不磨至性按君謙㑹試与殿試皆十九名甫¶
　任主事有相者曰君貌非常人惜促数楊大驚投病移免¶
<pb:KR2d0017_SBCK_018-25a>¶
　　帰却至相者𫠦㝎逝期無恙即亦不復出尝恠文章家多偽¶
　　書于董氏誌彂之有云文壞于墓銘不止也壞史矣子孫乞¶
　　言無不以為忠臣孝子慈母烈婦　士才子也採家乗為&KR0038;¶
　　書勢必欺&KR0038;尝庐金山後徙南&KR0280;號&KR0047;&KR0280;山人每讀書得意¶
　　則手&KR0085;不&KR0014;禁人稱顛主事¶
<pb:KR2d0017_SBCK_018-25b>¶
　　陸深¶
陸深字子淵&KR0047;直上海人以鄊試第一成𢎞治十七年進¶
士授翰林院編修劉瑾以擴𠑽政事為名改南主事瑾誅¶
復職乆之厯&KR0038;子司業嘉靖七年&KR0120;為&KR0038;子𥙊酒故事講¶
官撰講章送内閣詳定然後入直經筵深請得因事納忠¶
勿狥故事以為自訓詁而外扵凡天下大政事大利弊依¶
經比義條列敷奏庻幾九卿有司有行之而不能盡給事¶
中御史有知之而不敢言司府州縣有負之而不能逹者¶
皆得以次上聞上以為誇詐謫延平府同知甫三月陞山¶
西提學副使深集先儒　語為典常論述二編表進之有¶
<pb:KR2d0017_SBCK_018-26a>¶
云臣僻居海上家有藏(書)可資考索衣食𫠦餘足偹筆扎¶
倘䝉賜骸骨少假&KR0010;時當部分首尾兼縂條貫勒成一家¶
之言庸為萬幾之𦔳書奏上納之陽曲生員父為縣令枉¶
笞死御史鏜不為申理反坐笞責深上䟽劾鏜鏜亦劾深¶
鏜坐謫外而深調浙江提學副使累陞太常卿兼侍讀學¶
士駕幸承天改翰林學士兼掌行在印信駕還陞詹事三¶
十九年廟災自劾致仕卒贈禮部右侍&KR0048;謚文&KR0073;深磊落¶
瑰奇嬉𥬇成文品隲古文啇確事義辦識書畫古噐談鋒¶
傾一座書法學趙吳興性好汲引雖单門後學淂畢餘論¶
　論曰深文断制亦&KR0197;敢言雅非詞令家經筵一議稍見¶
<pb:KR2d0017_SBCK_018-26b>¶
　　誠懇而惜不見可性矯出与李空同徐廸功等上下其議¶
　　論過同舎見髹几輙縱筆𡍼寫左右無人當路見忌遺¶
　　文凡一百&KR0195;又著詩微書輯道南三書河汾燕間錄史¶
　　通㑹要蜀都&KR0462;抄平胡録諸種¶
<pb:KR2d0017_SBCK_018-27a>¶
<pb:KR2d0017_SBCK_018-28a>¶
　唐寅張靈¶
唐寅字伯乕一字子畏南直吳縣人也㓜讀書跌宕自喜¶
視髙不或友一人同郡祝乆明遺之書曰萬物轉髙轉納¶
未聞華&KR0280;可設都聚&KR0133;稍加宏敞寅始肯可乆乃大契𫠦¶
為文不屑時熱著廣志賦以自見弘治中舉應天鄉試苐¶
一明年㑹試與江隂徐經同舟宻咸受知詹事程敏政或¶
訐敏政鬻題而寅代經属草逮治經冒承服亦株寅坐黜¶
為藩&KR0122;寅坐廢益放浪皈依佛氏自號六如居士築室桃¶
花塢日放飲其中客来大醉去不問嘗夣人惠墨一&KR0809;龍¶
劑千金由是詩文日益進自詡司馬大蘓或寄興扵𦘕輙¶
<pb:KR2d0017_SBCK_018-28b>¶
工宻不似其為人晚年(欲)以著作壽世未及就而没年五¶
十有四相傳寅答友人文徴明書畧曰僕嘗&KR0059;甚厚魯連¶
先生與朱家二人為其言足以抗世而惠足以庇人也蕪¶
穢日積門户衰廢猶幸藉朋友之資鄉曲之譽援枯就生¶
而墻髙基下遂為禍的庭無繁桑貝錦百疋身貫三木吏¶
卒如虎海内遂以寅為不齒之士知與不知畢指而唾衣¶
焦不可伸&KR0130;决不可納僮奴據案夫妻反目舊有獰狗當¶
門而噬反視室中甂甌破缺西風鳴枯䔥然覊客寄口浮¶
屠日願一餐盖不謀其夕也窃窺古人墨翟拍囚乃有薄¶
䘮孫子失足爰著兵法馬&KR0118;腐戮史記百篇賈生流放文¶
<pb:KR2d0017_SBCK_018-29a>¶
詞章榮不自揆測願麗其後以合孔氏不以人廢言之志¶
亦將&KR1357;刮舊聞總綂百氏叙述五經翺翔藴奥以成一家¶
之言傳之好事託之高山没身而後有甘鮑魚之腥而忘¶
其臭者傳誦其言探察其心必將為之撫𦈢命酒撃莭而¶
歌鳴鳴也時復自放徴明頗規正之輙偶坐受教而磊落¶
之氣自不意出狂呶自&KR0002;室有妬婦輙斥去之寕宸濠聞¶
其名召之佯狂箕踞不為染得放歸偶𬨨金閭𫉬畵舫女¶
&KR0048;一𥬇慕之迹為某紳家婢遂匿姓名作寒衣冠求為門¶
下傭書書善且勤主人不能釋乃請歸娶妻主人曰汝果¶
终傭我我出諸婢惟𫠦(擇)遂請前𫠦見画舫女&KR0048;婚之夕¶
<pb:KR2d0017_SBCK_018-29b>¶
女&KR0048;熟視寅曰君淂無(金)閶曾獻一笑者乎曰然即胡自¶
苦乃爾曰吾死&KR0056;一𥬇再曰妾見諸少年圍擁若城君揮¶
翰如流髙視巍趾妾頗相憐偶為動色非有私也寅誡勿¶
露主人偶有客過主人見𫠦書而異之曰此六如手蹟索¶
傭故寅也主人大驚盛奩而歸之好事者遂傳為騒雅一¶
𠟵又嘗與祝希哲張夣晋兩雪中&KR0013;乞児服皷莭沿門淂¶
錢㳓酒野寺中痛飲而别曰此樂恨不令太白知之希哲¶
者允明字也以郷薦授應天府判謝帰附其祖灝傳¶
張靈字夢晋与唐子畏同里交最善灵才不及寅而故誕¶
𬨨之恒曰日休竪子尚&KR0014;一醉靈不百倍之乎逰&KR0849;丘數¶
<pb:KR2d0017_SBCK_018-30a>¶
貲客飲亭上分韻賦詩靈畵面儺服伏木劍乞醉願&KR0435;和¶
客曰丐亦能詩乎曰能給筆扎大書一字而去客曰一字¶
便成詩乎復續一上字客以一上不文&KR0082;收其筆札曰無¶
為又益一上字客益不觧大𥬇靈曰稍與一&KR1356;引興便與¶
之則加又一上三字曰此首句也湏之又書三字一上(上)¶
客怒麾之去靈曰好句在後又書到高山上四字葢故以¶
俗文諧客也下二語絶竒警客鶩已知為靈避去靈画視¶
寅差伯仲早逝不多傳世¶
　論曰使六如不䖏挫辱亦&KR0137;能雍容揖古升堂及才無¶
　𫠦見乃自放以廢札(玩)物為高希哲夢晋軰相与&KR0045;其¶
<pb:KR2d0017_SBCK_018-30b>¶
　波遂成習尚用舎之　人荘肆因之矣以佻達免寕庶¶
　人之湼其莊者故在也又作昭卹賦以自見云枝山既&KR1542;¶
　&KR1375;不矜容檢或傳粉墨從&KR0278;伶酒間作興寕志其令䖏¶
　也夢晋偽丐賦詩相傳貲客有蒼官青士扑握伊尼諸詞¶
　以難靈靈曰蒼指松青指竹下則免與鹿也疾走百絶¶
　或曰一上之句好事者為偽甚之後靈坐𥆳學方誌見¶
　𢙣罷斥或&KR0134;稍貶灵曰昔謝豹化為虫行地中以足覆靣¶
　子欲灵亦如是乎¶
<pb:KR2d0017_SBCK_018-31a>¶
　　湯㣧勣(劉溥)¶
湯㣧勣字公讓呉人䏻詩却自詡甚于劉草窓則折莭下¶
之草&KR0551;名溥字原愽詡更甚成弘間御史鄒亮作三夸詩¶
嘲之其一指蘓平其其即㣧勣三謂溥也偶松陽學諭錢¶
端學抽詩靖正恭帙繁㣧勣不介意甫開&KR0195;曰好投還之¶
再靖㣧勣不属眼曰儘好再請㣧勣怒曰吾耳不耐絮请¶
以異曰端學局促去時劉昌在座歎曰洵㢤鄒詩不誣公¶
因三夸之嘲㣧勣者有云文章光熖萬文高却説杜𨹧無¶
好句之故㣧勣白眼吾正學杜鄒胡知之遂与昌同謁草&KR0420;¶
京師㣧勣出八景詩相(贄)草&KR0420;以乎掩其&KR0195;曰淂如胡文穆¶
<pb:KR2d0017_SBCK_018-31b>¶
楊文敏吾觀之否不如(已)㣧勣善声咏其苐一首草&KR0420;連曰¶
不如輒付還因曰僕偶賦楊帥白鵲詩意頗自佳如公作¶
小児學課尚湏師父改正也㣧勣亦不怒咏草&KR0420;白鵲句¶
有云早随金印出邊州晚送欢声入御樓剪耴白羅飛綉¶
幕旂竿一文掛胡頭首肯者𠕅㣧勣嘗作六体香奩詩六¶
百首有素腕守宫之一詩曰惟觧秦宫一粒丹記時客易守¶
時難駌鴦夢断膓愖冷蜥蜴䰟消血未乹榴子色分金釧曉¶
茜花光映玉鞲寒何時試&KR1032;番羅䄂笑語東君仔細㸔後¶
以武籍厯　將守邉日哦不己一夕登樓望見黄沙白草¶
喟然興歎吾㣧勣一腔熱血委此地矣輕出赴小敵陣死¶
<pb:KR2d0017_SBCK_018-32a>¶
　論曰相傳某邊驛晚一大弁輿&KR0025;入坐中堂呼驛官毋¶
　供辦但湏茟墨燈亮翊早驛官伺門内純無人声破入¶
　但見壁間有詩墨痕未軋詩曰手持長劍斬渠魁一箭¶
　那知貫兩腮胡馬踏来頭似粉烏鴉啄䖏骨如柴交逰¶
　有義空流淚弟姪無情不舉哀血汚逰䰟歸不淂幽冥¶
　空築望郷臺生好吟死亦好吟但不必草&KR0551;見此淂不攅¶
　眉与¶
<pb:KR2d0017_SBCK_018-32b>¶
<pb:KR2d0017_SBCK_018-32b>¶
　　徐禎卿邉貢¶
徐禎卿字昌榖&KR0047;直長洲人也㓜精文理不由教廸著交¶
誡感慕賦諸篇詞㫖沉欝長宿驚嘆登弘治十八年進士¶
授大理寺評事當事者坐好異抑之偶失囚䧏國子&KR0101;愽¶
士数年不調專門詩學䆒訂体裁融㑹折衷偹厥文質幽¶
&KR0104;中選平生所為文及故談藝録曰廸功集或見之誚曰¶
官止是手年三十二竟卒病革其友人視之泣𥬇曰常事¶
耳何足云平生自附于李夢陽至是以書付其子曰傳我¶
者必獻&KR0123;&KR0004;獻&KR0123;讀其詩嘆曰佳㦲鏗鏗乎古之遺聲耶¶
尋復獻其𫠦作反反騒　難揚雄謂雄于長卿何𫠦樂羡¶
<pb:KR2d0017_SBCK_018-33a>¶
乃蹈襲名其文而原何　又作賦以反之禎卿貌甚侵¶
血不華色一日訊道書若有得也盡謝棄𫠦為文章習養¶
生家則不成¶
邉貢字廷實山東歴城人也弘治九年進士&KR0004;授太常愽¶
士擢兵科給事中孝宗登遐劾太&KR0101;張瑜太醫劉㤗高廷和¶
用薬之誤又劾太監苗建與保國公朱暉都御史史琳用¶
兵之失以不善事宦瑾出知衞輝嘉靖&KR0004;歴太常卿提督¶
四彛館時四彛文字体名地殊入館諸生學文師授貢徴¶
求故譯是正諸文以成一家之學通遠人之情累擢南京¶
户部尚書貢凨神藻雅與李北地何信陽皆以詩文為國¶
<pb:KR2d0017_SBCK_018-33b>¶
士交而頗湎酒既為戸部逰歴留都諸山水日夜&KR0111;返為¶
廵撫汪鎔𫠦論劾罷帰猶日與豪士浮白倡和醉則两妓¶
肩扶&KR0084;于途&KR0026;者如堵不為恠僻于求書𫠦捜積金石右¶
文幾徧牙籖数萬&KR0195;乆之乆延書閣貢方抱疾仰天大慟¶
願與書同殉于火遂卒¶
　論曰此日士大夫争尚風雅以口舌傲人目為崖異既¶
　不䏻寿世豈䏻寿身昌穀廷寔諸人歟或曰呉之文自¶
　禎卿始变而為六代文集六&KR0195;新倩籍与談藝各一&KR0195;¶
<pb:KR2d0017_SBCK_018-34a>¶
<pb:KR2d0017_SBCK_018-35a>¶
　　薛蕙¶
薛蕙字君采南直毫州人貌癯氣清行己素峻㓗才雖高¶
頋坦易洞朗破去崖岸豪傑楽與之交憫學者惑于多岐¶
嘗作約言作五經雜説作老子觧其學無𫠦不窺不名一¶
家間以養生家言及瞿曇氏書&KR0462;而證之六經及濓洛諸¶
説一以復性為鵠以獨慎為括以喜怒哀樂未廢為奥以¶
能知未𤼵而至之為竅少嘗刻&KR0866;于詩有𫠦為西原集世¶
争慕劾之而約言老子觧好者希矣以正徳甲戌進士授¶
刑部主事抗䟽毋南廵㡬得罪調吏部嘉靖中歴考功&KR0048;¶
中坐論大禮撰為人後觧為人後辯奏入下獄已而復其¶
<pb:KR2d0017_SBCK_018-35b>¶
官復為權貴誣罷去屡薦不復&KR0120;家居藝圃&KR0517;花　如也¶
絶千請喜觧贈自號西原居士後扁其齋曰大寕自號大¶
寕居士¶
　論曰借論學乃急見其汪恣頋未嘗有𫠦為指歸先是¶
　有楊亷者豊城人好學攻苦嘗云文章為宇内太平最¶
　要天有雲霞地有花卉与相比麗独更有理趣似為𬨨¶
　之于是礼楽刑名計數以徃無不&KR2648;悉以庶吉士厯宗¶
　伯直欲低昂史傳&KR0096;程朱然𫠦為指帰盖難乞矣因附¶
　見此¶
<pb:KR2d0017_SBCK_018-36a>¶
　　王廷陳¶
王廷陳字稚欽别號夣澤湖廣黄岡人児時便能敏記黏¶
竿凨䲭狎逰蹶獷其父𠫵政濟每抶扑之輙呼大人勿𬨨¶
虐海内名士正徳十二年進士以庻吉士讀書翰林院毎¶
伺學士𬨨院輙登𣗳作聲學士驚佯不知也武宗將南廵¶
與同舘舒芬䓁上書劾江彬罪學士䂖珤聞而止之廷陳¶
賦烏母謡書翰林壁間其詞云烏母謂烏子弋人在傍汝¶
勿啼弋人得知將汝帰我但高飛&KR0120;焉能捄汝為竟上䟽¶
撤館授給事中卒與芬䓁忤㫖&KR0024;外知&KR0073;州廷陳為州臺¶
省&KR0101;司𬨨者皆不出迎亦無𫠦託疾曰是皆盲人(敢)當王¶
<pb:KR2d0017_SBCK_018-36b>¶
生倒屣&KR0088;㑹御史喻茂堅行部至裕而藩使陳鳯(梧)亦至¶
廷陳以師故謁鳯梧鳯梧好謂曰頋我良善但勿後御史¶
御史啣上命者也廷陳曰諾前迎御史御史知&KR0073;州亢驁¶
故以小𬨨榜其吏廷陳屈請弗釋則大罵曰陳先生誤我¶
直上堂摶茂堅悉呼其吏卒出從守勿更侍御史鑰御史¶
門且具奏御史窘不能具朝餔由鳯梧稍爲謝僅夜去㝷¶
劾奏廷陳不恭㑹其州中豪民亦告廷陳廷陳坐囚大梁¶
獄獄中作左賦神難二篇其&KR0057;賦篇曰晝晦宵明川停嶽¶
行隆冬𠟵燠六月而氷堕毛不揚石舉輿升廢&KR0911;振韻&KR0108;¶
霆無聲群欣逐臭乃厭蘭芳猜鵉駭鳯精粻飼梟仁蹻徳¶
<pb:KR2d0017_SBCK_018-37a>¶
跖勁弧射堯恬海狎江隘潰沉舠凨虎輟嘨圡兕靣號曠¶
𦗟既収聾司音矣彼之䑃朧五色分矣駿足則縳蹇服乗¶
矣侏儒引臂上捫星矣醜女專憐淑媛不御讐璧惠蝇踏¶
巾首&KR0752;適郭捐達擇潦而步賁𫉬閉勇尫夫勁&KR0006;𪋤兎折¶
趾獵者竸兮不根而葉季為孟兮亂曰&KR0013;繳之鳥戒㧞其¶
翎彼實&KR1196;酒謂爾何醺冦踰其垣導冦以登彼田之治懟¶
隣之耕其神難篇曰予獄既乆請于神曰盖聞之洞舛者¶
靈也賛貞者天也故哲領不折妖體必離亂&KR0334;見裭欹裏¶
每迷故刺聖之刄必断毒賢之鴆必覆掩正之網必裂堕¶
良之阱必夷是神之職也予之獄也奚罪侍命多時&KR0786;肢¶
<pb:KR2d0017_SBCK_018-37b>¶
憤志恍号愡&KR0006;洛神之難一難曰　懟妍　&KR0311;東¶
家之宴四隣恕詛是故握珠懐珍而賛瓦䃯彼有跛鱉稱¶
之駚騠隣&KR0078;之&KR0937;而曰是則明眸汝也象詬在伊讓其不¶
滌披髪不括若已蓬首是瞽隣姫明跛鱉而擲瓦䃯也汝¶
奚無罪予曰天之𢌿予厥鍳湛湛乃淄其素詭巾以容則¶
予豈敢予不知罪二難曰㩀崇者卑附操首者尾随宅&KR0254;¶
者瘠依言𫝑忌失也虎勁違山見威于犬悍夫不戒孺或¶
襲焉鵉折其翼而鳶啄腹汝乃捐華背要而昔心不移夫¶
舍陵趨壑誨擠者也去重即輕朂擲者也服冕不則命裂¶
者也子失𫝑矣固昔憎𫠦乗而徃怨𫠦使也汝奚無罪予¶
<pb:KR2d0017_SBCK_018-38a>¶
曰𫝑&KR0002;龍蛇誰與執之且棄耻&KR0002;疾掩耳冐詈貪主人之¶
利而惮進苦剤予未能也予不知罪三難曰虎摶隣牛操¶
弧弗射非己利也虞人布羅𫉬禽丘若見者弗禁有在野¶
也&KR0311;腹可飽忍割朋&KR0079;痛弗切膚也故攘隣之膏以赴盗¶
火庇已而已子則寨𫝑者之賄奪肥乎大嚼口口而飼之¶
人貽國人以冨而甘以其身賈戾夫存隣牛而射虎逢虎¶
之罪𢙣禽斃而毁虞羅曹虞之疾是眩者為也汝奚無罪¶
予曰梟摶鷄雛其母&KR0108;翅知不能庇爱弗已也夫聞啼𦔳¶
戮良𫠦弗忍予不知罪四難曰衆直頌行不勝单倿一堯¶
崇治一桀潰之&KR0219;夫伸舌惠口　故堅翰不　漲不¶
<pb:KR2d0017_SBCK_018-38b>¶
遏爍　&KR0487;不觧奔　不陣虎乃傷也而　勁者¶
之榷而孱士之庇汝奚無罪予曰吾寕吾渉之蹶誠不能¶
使勁者之&KR0079;孱也且覆𢙣以求立也徳強以避抑也&KR0154;可¶
説矣予不知罪五難曰不援之道存乎託也衆植其援以¶
偹攻也王屋之烏弋人弗射王囿之兔獵子不逐集瓉之¶
蝇忍而勿擲弱木之條引手莫牽蓂莢生陛弗剪弗践其¶
附然也故陽區無凍䖝仁壌無稿品&KR0243;國無燥𩔗附之及¶
也子膚托而了援矣汝奚無罪予曰予聞之健夫终日立¶
不𠋣不僵衆恃而不怵非夫也予不知罪六難曰世有尊¶
官莫知其名手握雷霆奔轟閃耀旭昃倐忽殊態改視傴¶
<pb:KR2d0017_SBCK_018-39a>¶
僂而趨償其最考唯唯將事是為豊績磬折之腰嘉其文¶
組如醴之輔頥禄是永故勁項者辱剛𦞃者斥毅靣者黜¶
符中者完既泄泄孔忤臆者扇不薪之熖是天下之至威¶
也汝乃規守矩執恭不踰憲不省已侰咎人之僣茲搆之¶
由也何為無罪㦲何為無罪㦲予乃俯伏歎息&KR0252;然汙洽¶
駭然股栗厥罪自知無復以對神不復難廷陳秉性高潔¶
以名莭自許然恃才&KR0127;世殆無人理始在&KR0073;州夏月祼跣¶
聼訟或見飛雀集庭𣗳輙語訟民曰且止取弹弹雀民有¶
&KR0063;拷者弹之十曰速&KR0269;實其當鍰者令入十&KR0083;或一千弹¶
丸或　免其笞世宗朝大録遺直廷陳　驁廢¶
<pb:KR2d0017_SBCK_018-39b>¶
　　　　衣紅紫&KR0016;牛岀亦嘨¶
　競効之乃更為長䄂尺餘椘中醫卜諸人多角巾綺服¶
混儒生廷陳乃白圓㡌布衣而令其&KR0025;者十餘人角巾綺¶
麗&KR0025;其後舒芬嘗&KR0134;矜餙名行輙以書荅之不復頋與毫¶
州知州顔木預修承天大志賜金幣竟不用廷陳廷陳為¶
文纎踈駢縟摹倣東京毎有𫠦造輙讙呌示人雖䘚坐傲¶
誕廢然當世論文必及之也顏木随人罷官家居故人為¶
湖廣𠫵政至随訪木匿不見即行部他邑有舊交荷炙鷄¶
甗酒由中道入門㦸呵止之乃木也因共飲至醉委甗檐去¶
不知其方¶
<pb:KR2d0017_SBCK_018-40a>¶
　論曰夣澤自外名教但有不樂&KR0025;不樂中為文必詼譎¶
　自放負殊才徃徃然也此當以理學二字救之俾楫志¶
　于聖賢氣平而&KR0105;見矣惜其時無人且&KR0085;以下廷陳者¶
<pb:KR2d0017_SBCK_018-40b>¶
<pb:KR2d0017_SBCK_018-40b>¶
　　敖英¶
敖英清江人博學工詞賦弱冠偶使氣蹴死一皮工逃入¶
寕州乞食冨民家其家方延師不頋英立草(一)詩以岀主¶
人不觧師聞之大驚延上座譲舘榖避去尋代主人為文¶
夀州長長復大驚延入教其子十五年家人以為客死矣¶
怨家亦不復深求英父以子婦失𫠦天命改嫁方設香燈¶
送行而英適返家人急屏輿&KR0025;求妻者警去託言禱子帰¶
而迎神英是年輙秋㨗明年舉禮部為正徳中進士仕至¶
提學副使好事者為作(一)絶句紀其事傷心鴛侣乍分行¶
　　憐　霜帰馬不随今　桃花　芳¶
<pb:KR2d0017_SBCK_018-41a>¶
王寵字履吉&KR0197;雅冝少學于蔡羽讀書石湖上與文徴明¶
周天球彭年王穀祥軰揚搉風雅品隲山水垂二十年含¶
醺倚席放&KR0084;書得晉魏法詩与徴明相埒而格律𬨨之¶
　論曰敖清江䏻詩動主人舘賔相傷心鴛侣之句或亦¶
　其自嘲云出自嘲更韻事雅冝書法其墨蹟今尚有什¶
　藏之者¶
<pb:KR2d0017_SBCK_018-41b>¶
　　唐順之¶
唐順之字應徳直𨽻武進人有文名世稱為荊州先生嘉¶
靖己丑禮部試苐一授武選主事𠟵病歸&KR0120;歴翰林編修¶
校對累朝實録甫竣事晤王龍谿始叩陽明良知之詵不¶
受賞輙告歸林下三十年不役官府一人不受坊價一緍¶
㑹皇太子立上面諭宰臣&KR0120;順之春坊司諫竟以請朝東¶
宮落職帰自是御一布&KR0129;居冝興山中與諸生講學宦其¶
地者欲一見之不得也嘗曰吾文字更㸔山中静坐十年¶
(後)當何如毅然以天下𫠦難為者自任謂當今特少一寗¶
　　　　　　　　也甲寅倭奴作亂趙文華¶
<pb:KR2d0017_SBCK_018-42a>¶
順之　歸薦順之&KR0047;京兵部車駕主事旋陞(兵)部(職)¶
方員外既至都轉郎中陛見後郎奉命察勘邉務継而視¶
師浙直以為平賊上䇿當御之海外自泛大洋至蛟門而¶
還嘗督諸將禦賊舸十三斬首百二十于崇明録陞太僕¶
少卿尋轉右通政視援江北敗賊姚家蕩及廟湾塲還攻¶
三沙居海中迄両月凨水𫠦攻復疾甚方囬太倉調遣狼¶
兵而賊乗凨雨夜登江北岸矣順之每以此自歉未㡬僉¶
都撫淮揚設法濟饑為平冦苐一議盖力疾治軍旅不憇¶
息馳通州病革聞天皷鳴于舟上者三而氣絶順之性好¶
急人嘗不使人知閒居楽與方外之士逰于書無𫠦不讀¶
<pb:KR2d0017_SBCK_018-42b>¶
而暦算&KR0057;精有四部稿行世¶
論曰荆川恬退守約自以淂叩良知林居三十年廼獵¶
心動扵視師者之就啇𫠦為山中静坐者竟何如矣或¶
　曰冦在門庭𫠦論議不意為文華𫠦許頋受爵累進不¶
聞謙譲右匡王而輙靡其室家者無是也况又不辦海上¶
　以小㨗徒塞責㢤寗武子之愚使止如是盡人是也文衡¶
　山論學獨不喜唐荆川¶
<pb:KR2d0017_SBCK_018-43a>¶
<pb:KR2d0017_SBCK_018-44a>¶
　　李攀龍徐中行宗臣梁有譽吴國倫謝榛(三甫)¶
李攀龍字于鱗號滄溟山東歴城人父寶事徳荘王為&KR0048;¶
任俠母張夣月入懐而生攀龍嘉靖二十二年舉省試苐¶
二人明年成進士授刑部主事攀龍自為諸生已嘐嘐古¶
文詞側弁而哦既入官胄務故簡易益恣獵今古徃徃創¶
一辭頋自謂日新変化直躋作者與同舍&KR0048;徐中¶
行梁有譽舍人吳國倫考功&KR0048;宗臣相引結每休沐輙為¶
社㑹攀龍咸弟蓄之有𫠦著述人人意自得最後攀龍出¶
片語則人人失也時有謝榛者以山人&KR0025;之逰京師稱七¶
子云出守順德嘗曰使吾僕僕道途事嚴客帣韝䪕&KR1743;睨¶
<pb:KR2d0017_SBCK_018-44b>¶
上官之色而進之則俱有𫠦不能晨興坐唐皇揖屬吏考¶
計延見鄉老問疾苦為興除脱若承蜩矣蠲種馬塲&KR0010;賦¶
留永濟倉餉戍卒裁將作供益永平傳于沙河邯郸界中¶
移郡尉鉅鹿官亭扼盗衝又謂京師百里而近者母岀賦¶
錢皆上菽粟以便緩急物論以為攀龍更辦守中公事也¶
凛㓗陞陕西提學副使時撫軍殷至與攀龍同鄉輙檄致攀¶
龍使屬文攀龍不懌曰視學非而檄也又以屬文而輙檄¶
視學乎拂衣歸銓部𧰟其材名為特請予告故事外臣亾¶
予告他日獨何景明盖異数也歸搆白雪搂戒門絶客両¶
䑓監司以下請見不能得去亦無𫠦答謝有簡倨聲楼居¶
<pb:KR2d0017_SBCK_018-45a>¶
十年復&KR0120;副使浙江歴河南按察使艱帰　卒攀龍視同¶
好中獨歛袵世貞嘗貽書世貞曰今之文章惮扵脩詞理¶
勝相掩彼豈以左丘明𫠦載皆侏&KR0867;之語司馬&KR0118;叙事不¶
近人情乎後生學士乃唯衆耳是寄此何異𡍼之群&KR0937;取¶
道一夫則相與拍肩随之稱培塿則皆撟足不下稱汙邪¶
則皆曵踵不進而雖有歩趨終不自施者乎𫠦著白雪楼¶
集三十&KR0195;子駒愽學能文章七子者王世貞自有傳¶
徐中行字子與浙江長興人以進士授刑部主事時與攀¶
龍䓁交攀龍峻㓗寡合而中行最為樂易出知汀州艱帰¶
&KR0024;汝寕竟用&KR0048;時賔客為奸利考察論謫家居頋其客日¶
<pb:KR2d0017_SBCK_018-45b>¶
益進客有名一能者求見中行悉得其𫠦欲中行既善一¶
能一能亦畢其技力佐中行中行名遂用客益盛自謫&KR0120;¶
屡&KR0118;至江西左布政使𫠦至皆有治行其文歩趨右昔卓¶
然不群妻楊妬無子¶
宗臣字子相南直興化人父周為蜀中太守臣秀眉豊下¶
目光奕傍射豪儁自喜少嘗與客論詩不勝覆酒盂嚙之¶
裂帰而滛思竟日夕至客客嘔血而神逾王以嘉靖二十¶
九年進士授刑部主事吏部尚書李黙見其文竒之調為¶
其屬考功&KR0048;故事吏部自相貴臣視諸曺&KR0048;落落不相偶¶
遂與舊曺李攀龍軰亹亹弄詩文樂也諸同曺共目攝之¶
<pb:KR2d0017_SBCK_018-46a>¶
亾㡬臣復咯血不止謝官帰讀書百花洲乆之病稍間復¶
&KR0120;官調文選轉稽勳貟外&KR0048;楊&KR0071;盛以諌死臣書&KR1056;之金¶
出福建𠫵議㑹倭彛入冦分守西門矯撫檄獨啓入難民¶
数萬人懸白金令守陴吾皷動而百火俱𤼵賊睥睨且上¶
果洞其先登遂潰去轉副使督八閩學政為約八篇與學¶
官弟子共守之一遵帝二辨學三宏志四慎&KR0130;五勤業六¶
談藝七端範八誡俗諸生貧者調學租贍之不足捐月俸¶
减供具&KR0071;之復以其間劌意騒雅評駁司馬史記多有新¶
裁謳吟非丙夜不已遂&KR0397;瘵日以亟乃次其生平著述凢¶
十餘&KR0195;梓之衣冠坐𠫊事手書三詩于帙飄飄有御凨凌¶
<pb:KR2d0017_SBCK_018-46b>¶
虗意擲筆而逝年僅三十有六無子¶
梁有譽字公實廣東順徳人父世驃名御史有譽與宗臣¶
同年進士授刑部主事不附分冝謝病帰作百韻詩與攀¶
龍軰為别一時傳誦歸治一小閣庋圖史丹青&KR0212;𪔂之𩔗¶
卉木竹石環之身吟咏其間囂然不屑也郡國大吏雅慕¶
有譽及門以一蒼頭&KR1205;不任客乃潦倒書生挾冊剥啄則¶
㝷聲出延食之性不耐飲酒其友王世貞間&KR0025;𬨨飲一肉¶
不能𠕅簋既復𬨨具鮭菜不能&KR0079;以為恒青衫㳫拖時嚙¶
殘則縵以絲禭之而家故不貧盖為諸生嘗以意氣耗其¶
数百金盡至是笑指其腹曰是豈任&KR0079;者乎好言相術一¶
<pb:KR2d0017_SBCK_018-47a>¶
日謂宗臣曰子甚貴而無身奈何乃又黯然嘆曰吾當先¶
子徃有譽先臣六年卒年亦三十有六¶
吴國倫字明卿湖廣興國州人亦與宗臣同年進士授中¶
書舍人選&KR0024;兵科給事中國倫故負才氣與臣共&KR1056;楊繼¶
盛為相嵩𫠦啣己見攀軰𧰟之跳踉䦨入社其自品題謂¶
梁徐未遠𬨨宗謝不及之嘗與元羙及子與飲蔡子木臬¶
副子木自吟其𫠦作䕫州諸詠就席上&KR0084;之&KR0084;甫闋國倫¶
輙鼾&KR0397;鼾聲與&KR0084;聲低昂&KR0084;竟鼾亦止其慢世若此&KR0025;飲¶
社中嘗𤼵酒狂毆子相㡬折齒子相目之曰狂奴子相有¶
有與于鱗書曰憶昔五子結盟義掩白日風波中&KR0120;羽翼¶
<pb:KR2d0017_SBCK_018-47b>¶
相乖謝榛以白髪負心梁生以青鬂長徃俯仰人事但可¶
悲嘆吳生亡顂耳目縱横意常駕僕僕髮短心長頗得意¶
于此生此生矯厲非僕當之㡬負矣坐他事謫江西按察知¶
事稍&KR0120;司理南康改帰德弃去治田下雉嵩敗即家&KR0120;同¶
知建寕歴河南左布政使罷歸國倫識高氣峻不能迎合¶
而閎議坦懐凨流不减古人與桂林張鳯鳴相善而黄岡¶
人黄同&KR0100;歙人尚方　吴人俞安期皆為國倫𫠦許可國¶
倫嘗出𫠦撰著屬鳯鳴較理鳳鳴輙論六子得失國倫請¶
益鳯鳴曰意自我生語忌人後則善矣國倫卒鳯鳴素衣¶
式臨悲响迸溢詩罷而誄目為之𤯝國倫𫠦著為甔甀洞集¶
<pb:KR2d0017_SBCK_018-48a>¶
謝榛字茂秦山東臨清人右目眇客逰京師攀龍携入社¶
及攀龍出為順徳守榛𬨨之有𫠦𬨨望不遂還京師大謗¶
順徳守無状攀龍遂作絶眇榛文示諸子元羙謾罵曰老¶
𦕈奴辱我五子遇虬髯生當更剜去左目其後都人士盖¶
𢙣榛榛曰益寥落著有逰燕集自號四溟旅人七子後復¶
有三甫張佳㣧字肖甫蜀人余德字徳甫豫章人張九一¶
字𦔳甫海南人猶復翺翔詞翰之間云而嶺南継&KR0120;復有¶
&KR0058;民表區大任諸人¶
　論曰張鳯鳴為國倫評論六子謂子相㑺而不深公寔¶
　麗而不杜盖灵算促逼則然于鱗鶴挺雲端元羙海&KR0636;¶
<pb:KR2d0017_SBCK_018-48b>¶
　天際乍望令人辟易間與公遇氣勢相壓公徐逞況思¶
　欝志泮奐以進猶之䋙綉各出而神采煥彂終獨遜公¶
　如五七言律高出其上文則元羙閎博自擅以公典雅¶
　適足抗衡于鱗學語史漢間不醇之㓗而苦自矜乃詩¶
　頋獨有齊氣子與朗暢似其為人然亦不能𬨨也&KR0167;論¶
　先軰以為蕩除積習恢&KR0167;古&KR0004;北地汝南無敢輕議正¶
　嘉之際黄崗王廷諌穉欽亳薛蕙君采清韻玄𦸼良為¶
　竸爽後来亦少其俦必也大梁高叔嗣子業乎迹此似¶
　頗溢羙明卿然于諸子亦正彷彿搃之郷市閗寶互為¶
　驚炫未嘗翻蛟窟一入珠藏也¶
<pb:KR2d0017_SBCK_018-49a>¶
　　汪道昆(江民莹/趙/鶴)¶
汪道昆字伯玉南直歙人也三&KR0010;&KR0025;大父口授古詩百篇¶
客至嘗令誦詩行酒以為樂既受師盡𤼵先世藏書萬&KR0195;¶
讀之屬辭一禀諸古成嘉靖二十六年進士以縣令歴部¶
&KR0048;治郡十年𫠦人&KR0004;不知道昆能為古文詞也王世&KR0375;偶¶
客坐見其片帋驚歎謂数百年無此物于是人知道昆世¶
貞得其手書益大稱賞道昆嘗為友人著新都講業論以¶
見志大率尊李獻吉以為能圡梗晩近同郡山人江民莹¶
好古士也善詩工古體道昆與語相得上計時著有七論¶
皆悼世之詞歴都御史廵撫八閩文益工時戚継光為閫¶
<pb:KR2d0017_SBCK_018-49b>¶
帥閩人啁啁稱汪中丞文戚將軍用兵及武夷山水為閩¶
中三絶尋受劾免帰垂槖入門百口多負責家居挹損自¶
下敦布衣之悃能轟飲百斗不亂不&KR0127;與人文章不噉名¶
詞家凡推論天下名士獨推道昆與于鱗元美鼎足而三¶
矣𫠦著有副墨及太凾集行世江都趙鶴字叔鳴詩𢙣近¶
習扵古爱謝靈運扵唐爱孟郊于宋爱劉因學憲山東汰¶
弟子十之六晚註五&KR0052;考論歴代史刋正先誤自信弥以¶
䔍¶
　論曰此時王字一口天下諸喙争騖之然伯玉亦頗不¶
　負与殉其七母寕存其三¶
<pb:KR2d0017_SBCK_018-50a>¶
　桑悦¶
桑悦字民懌&KR0047;直吴縣人人目以為狂士家貧故無書勉¶
&KR0025;肆中䰞得𬨨輙焚之每大言自况孟軻更菲薄韓愈氏¶
曰此小児號嗄何傳或問今翰林工文為誰揺手曰無之¶
舉天下唯悦其次祝&KR0098;明又次羅玘悦髻椎&KR0024;諸生輙投¶
謁水利使者手板云江&KR0047;才子桑悦使者大駭已知悦延¶
之校書故落刋以試悅悦屬筆立為走&KR0024;使者大悅服因¶
規之曰子服高世之資弘慱無前晋人衰世之習非𫠦冝¶
追也㠯故時人無不知悅者年十九舉于鄊再試礼部主¶
司竒其文閱至道統論盛稱渊源則曰夫子傳之我主司¶
<pb:KR2d0017_SBCK_018-50b>¶
縮舌曰此得非江南桑悦㢤數狂生狂生黜不録時丘濬¶
為尚書故慕悦名召具賔主己出其𫠦為文示悦紿曰某¶
先輩𫠦撰悅心知之謾曰何得若文而令悦&KR0026;濬不介意¶
曰生更為之歸撰以奏濬稱善以為如悦者可與進取者¶
矣時悅名在乙榜謝弗肯仕主選者𢙣其狂竟授之官為¶
邑愽士㑹按察視學者謁濬出濬語之曰吾故人桑悦幸¶
母以屬吏及按察行部不見悅頋問長吏悦安在長吏素¶
恨悦曰悦自負不肯奉迎按察使吏徃召之悦語吏曰悅¶
非可能召使来者按察力能屈慱士欲屈桑先生乎為若¶
期三日先生来𠕅召不来矣三日入見長揖不拜按察正¶
<pb:KR2d0017_SBCK_018-51a>¶
色曰慱士分不當一折莭乎悦前曰漢汲長孺長揖大將¶
軍明公貴豈踰大將軍而長孺固無賢扵悦柰何以靣皮¶
相治寥廓天下士㦲悦今棄博士去天下且謂明公不容¶
悦脱㡌竟去按察憶濬徃日語乃下榻牽留之御史聞其¶
名一日語悦曰匡説詩觧人頥先生有是乎曰悦𫠦談何¶
匡𪔂敢望即鼎在亦觧頥幸賜清燕畢頃刻之長御史壮¶
之令㘴講講畢御史出位長揖&KR1180;教立薦之&KR0118;長沙倅𠕅¶
調桞州悦不&KR0082;徃人問之輙曰宗元小生擅此州名乆吾¶
一旦徃奪其州不安為栁州&KR0010;餘父喪歸遂不&KR0120;居家益¶
任誕&KR0260;衣椘制徃来郡邑間傍若無人王元美論其文如¶
<pb:KR2d0017_SBCK_018-51b>¶
社𠟵夷&KR0084;亦自滿眼充耳¶
論曰昌&KR0058;扵文頗洗濯然以為道在是則猶之桑生𫠦¶
　云夫子傳之我可𤼵一粲也後黄石齊亦頗不悦昌黎¶
　豈以其数上宰相書有稱引失實者歟民懌傲成其名¶
　者丘瓊州也按察御史咸以尚書憐才為假悅相傳坐¶
　講御史前少休除韈跣而爬&KR0085;御史不自安令出嗟悦¶
　豈欲以不㳟&KR0085;果&KR0073;匡濟㢤¶
<pb:KR2d0017_SBCK_018-52a>¶
　瞿景淳¶
瞿景淳字師道南直常熟人也生十閲月能讀詩関雎云¶
云八&KR0010;善屬文家貧教授里中自給乆困諸生間一日扁¶
舟巢湖中夜有炬火百千逼舟景淳厲聲叱之景淳在何¶
為者應聲㓕心頗自負嘉靖癸卯薦于鄉明年㑹元及第論¶
者以經業追王文恪鏊而科名亦相䓁海内稱王唐瞿薛云¶
唐係順之薜係應旂也&KR0004;授編修厯侍讀學士縂校永楽¶
大典以太常卿領南&KR0038;于𥙊酒轉南吏部左侍&KR0048;隆&KR0159;&KR0004;¶
改禮部兼翰林院學士纂修丗宗實録子告歸不及一&KR0010;䘚¶
景淳負文名四方造請無虗日毎伸楮川湧雲聚墨落不¶
<pb:KR2d0017_SBCK_018-52b>¶
復更竄儀貌𦕈小&KR0002;不勝衣而與貴幸大臣抗語侃侃不¶
少屈衆謁分冝嵩嵩庇縂制宗憲足辦倭𢙣南中人之詘¶
宗憲者以為好亂景淳毅曰憲縱賊敝國家財賦地南中¶
不帖卧奔屫幾年矣相公業不&KR0082;聞之誰聞相公者嵩改¶
容謝景淳&KR0004;領誥勅陸太保炳領緹騎與相嵩表裹後先¶
有四妻至&KR0082;封其最後者景淳執不可嵩代為請之又不¶
可太保遂槖金夜要之益不頋曰吾𫠦守禮而已太保不¶
懌去贈禮部尚書謚文懿¶
論曰生十月能讀関睢而陸太保欲以亂妻封惑礼部¶
　乎况𫠦讀不止此也師尹皇甫諸萹講貫頗熟何有分¶
<pb:KR2d0017_SBCK_018-53a>¶
　　冝𫠦云宗憲縱賊即否弛賊則有之矣清人之歌又其𫠦¶
　　反覆不置者㢤瞿唐咸礼部苐一名埒海内扵禦倭一¶
　　莭品望分矣¶
<pb:KR2d0017_SBCK_018-53b>¶
<pb:KR2d0017_SBCK_018-53b>¶
　　盧柟¶
盧柟字少楩一字子木北直濬人也以貲為&KR0038;子生好古¶
文詞又豪于詩不肯屑屑題目嘗自太學歸過申考功之¶
門失聲哭申驚問放曰今天下獨一盧柟安淂不哭申𥬇¶
而飲之既&KR0744;試赤騮賦立就申大竒之一日傳公&KR0056;問而¶
柟名著濬令某刻深人也陽浮慕柟謁柟柟跣而見令令¶
語袡吾旦過君飲柟歸益市牛酒夜供帳至旦㑹令有他¶
事日昳不来柟愧且望之斗酒自勞醉已卧乃報令至柟¶
猝不能具賔主令恚去曰吾乃為傖人子𫠦辱邑人𢙣柟¶
者益讒怒令是嘗把令君文而嘻亡何柟&KR0059;榜一&KR0229;夫疑¶
<pb:KR2d0017_SBCK_018-54a>¶
為盗&KR0244;負危墻墻崩坐殞事聞令令動色曰唶纍是復能¶
倨見長者乎當柟抵坐獄是時憐柟寃者以令故&KR0311;毋敢¶
白而獄吏又柟嘗使酒㕁夜縛柟格㡬死㝷吏以他事逐¶
去柟淂延息獄中著幽鞠放招賦以自廣故人謝榛者携¶
柟賦逰京師貴人間絮泣曰天乎寃㢤盧生也及柟在而¶
諸君不以時白之乃㒺㒺&KR0025;千古哀湘而弔賈乎吳人陸¶
光祖嗣為濬令時為更爰書脱柟柟為九騒以謝時榛留¶
𣻉鄴柟走謁之因上賦趙王趙王竒之立召見賜金百鎰¶
于是諸王人人更置邸延柟柟則稱客坐右坐握麈尾辯¶
説揮霍数百千萬言風雨集而江波流也鳴毫颯颯倐忽¶
<pb:KR2d0017_SBCK_018-54b>¶
而為辭&KR0002;賦各淂以意去既酒酔故態畢𤼵罵其坐人則¶
人人揜耳走避柟亦竟不自淂罷還王丗貞治獄大名召¶
柟為布衣飲大醉三日語慷慨恨相見晚也柟别丗貞去¶
南逰金陵走越歴吴亡𫠦遇益落魄嗜酒病䘚¶
論曰王弇洲序柟賦以為張左亞席頋柟不遭邑令家¶
　不破亡其文詞當亦不工不為故人携賦京師知柟亦¶
　不烈嗟乎司馬文章出蚕室後氣欝勃不可化逡廵後¶
漢書居上豈不頼有彰明之者哉¶
<pb:KR2d0017_SBCK_018-55a>¶
<pb:KR2d0017_SBCK_018-56a>¶
　　陳束¶
陳束字約之浙江鄞人也為童子時已泛濫百家嘉靖中¶
舉進士髙第選庻常吮筆便逰神埃&KR0381;之外諸同舘咸指¶
為捕神弹&KR0017;束施施自得無𫠦変詘調礼部主事丗宗建¶
四郊都御史汪鋐請徙近郊壇民居塜墓束上言月令布¶
政春則掩骼仝郊壇一二里内民居不止数百墳墓無慮¶
数千一壇如此諸可推一旦改移無力可具圡地棺槨其¶
稍有力具圡地棺槨矣死者久滅莫淂形體是以命下之¶
日痛哭匍匐莫可控訢聖人舉礼與天下楽之古人因郊¶
肆叔今將興大礼而使死者流離扵泉壌生者悲號扵遠¶
<pb:KR2d0017_SBCK_018-56b>¶
近恐非𫠦以昭天地安百姓不報己&KR0418;詔調諸曺&KR0048;於翰¶
材相孚敬與束同鄉才束束得預𫠦日與過從論文惟屠¶
應埈唐順之田汝成王順中数子其他貴近輙閉户謝欵¶
接且&KR0059;有弹刺口語籍籍聞𫠦由得孚敬以進益自踈外¶
孚敬恨之入骨坐外&KR0024;僉事湖廣分司辰沅時顧璘開府¶
椘中與大相得而第念𫠦處遠𢙣悒悒不楽寄應埈書有¶
曰僕不佞才貭紕繆無𫠦比数以因縁階第淂侍内庭終¶
非其人果遭罷斥邇来湖上三見朱明矣磷淄塵鞅玄髮¶
變衰跋渉川途壯心潰裂是以過黄陵而歎息泛赤壁以¶
欷&KR1187;悽目九𣲖之流傷心一桂之觀哭屈原於湘水吊賈¶
<pb:KR2d0017_SBCK_018-57a>¶
&KR0105;扵長沙北上荊州便懐王粲西望交浦再泣禰生彼数¶
子並以命卋之才窮愁抑欝用不䆒扵當年俯仰左今異¶
代同嘆東上辰流蠻夷𫠦都青山萬叠㠝岏造天黒霧千¶
㝷黯黲蔽日哀猿夜响林&KR0017;晝泣武獸窺形螯䖝射影然¶
斯渉歴之艱&KR0605;非愚心𫠦悲也若乃覊縛汚塗婆娑門列¶
積憤誰平裒奇不&KR0165;期㑹結束則朝夕邁征案牘嬰&KR0414;則¶
&KR0397;食俱輟二物用而赤子唬百事滿而吏曹謁凄其倥偬¶
不知人生之楽况其他乎是以陳子康積恨于京城汲長¶
孺存情乎禁闥張繆東自歎其無奇陶彭澤掛冠而歸㓗¶
古今人情畧同揆矣早&KR0010;束髮頗有弘志中年蹭蹬竟戾¶
<pb:KR2d0017_SBCK_018-57b>¶
㣲情君子見㡬不如舎去吾道垂廢斯文有在已矣哉金¶
門何期石室能待高軒無分名山可藏負瘵未平力諭不¶
悉遂上書乞骸骨不報徙𠫵議福建稍簡括案牘出周旋¶
學士先生頗戢&KR0289;頴就柙括比休舎輙仰屋慨嘆憤恚躅¶
蹐家人莫喻苐左右羅圖史置酒一壺且誦且飲忽大嘔¶
血数升久之提學河南劳瘁䘚年三十有三¶
論曰皇甫汸序束詩謂早鑄四傑晚鎔二張遒軫平原¶
晞駕康樂異乎無&KR0091;者焉頋古騒中抱抑離不能作&KR0172;¶
為此惻惻束誠何時乃為擬騒此誠無故而戚豈盛丗¶
　之音哉曰能久算吾不信已¶
<pb:KR2d0017_SBCK_018-58a>¶
　　徐渭(沈明/臣)¶
徐渭字文長浙江山隂人也九&KR0010;能屬文十二賦雪詩見¶
者輙詫李長&KR0123;十五倣揚雄觧嘲作釋毁二十爲邑諸生¶
督學使薛應旂閲所試恠之判其楮尾句句鬼語竒其才¶
寘苐一乆之&KR0291;𥆳胡宗憲延致幕府爲上客典文章宗憲¶
以其文章示唐荆川荆川曰誠吾軰後&KR0120;又示茅鹿門鹿¶
門曰非荆川不能爲此丗宗好長生宗憲𫉬白鹿海上命¶
渭代爲表獻之上悦宗憲以是益重渭宗憲方開府棨㦸¶
双列文武將吏蒲仗堦下不敢仰視渭布衣直入座長揖¶
縱談天下事旁若無人投筆出門宗憲或招之渭則典群¶
<pb:KR2d0017_SBCK_018-58b>¶
俠少市飲酔使者還報徐秀才方大醉嚎不可致也宗憲¶
故大喜宗憲素豪武其能折節渭&KR0002;此渭亦負材畧喜談¶
兵海冦引倭深入渭從宗憲出&KR0026;海窺賊壘因上書論兵¶
事自以為鑿鑿可行後宗憲親&KR0130;戎行&KR0162;鉅萬金行間竟¶
殱群冦從渭畫也而宗憲亦竟以冐破府藏金為言官論¶
逮下獄死時欲連及以狂自全渭寃宗憲死&KR0059;念生平國¶
士我亾過胡公公用吾言而死吾當以死報公地下引錐¶
自刺其耳深至寸欲死不死又椎撃腎嚢碎之不死遂自¶
廢㝷以疑殺其後妻坐法繋獄八年渭素工書縲絏中益¶
以此遣日後赦免鍵户不肯見人或自出口渭疾不能揖¶
<pb:KR2d0017_SBCK_018-59a>¶
客聞有逹官貴公至益深𢙣之嘗挟一犬以居絶粒啖果¶
寔十年其脱獄也張宫諭元忭力多因館榖之頗引禮法¶
乆之不楽謝去曰吾殺人當死頸一喫刀耳豈耐此細磔¶
别著傳竒為四聲猿擬于嘻𥬇怒罵以舒其磊塊年七十¶
三卒謂貌修&KR0646;音朗然如鶴唳常中夜呼嘨忽群鶴應之¶
有文長集行世自言吾書苐一詩二文三畫四又自號水¶
田月云椘袁中&KR0048;序其文言文長病竒于人人竒于詩詩¶
竒于字字竒于畵無之而不竒者也無之而不竒而湯臨¶
川𩔰祖亦為之序曰此牛有千人之力時同在幕又有櫟¶
杜沈明臣字嘉則廓落好大莭宗憲任威福明臣卒匡正¶
<pb:KR2d0017_SBCK_018-59b>¶
常𢧐酣作鐃&KR0084;鼓曲十章佐酒胡敗賔客盡去明臣獨坐¶
墓下持𫠦為誄徧告諸貴人司馬死而功淂白明臣力也¶
與王元羙徐子與諸軰交善詩兼漢魏六朝及&KR0004;唐而文¶
益䟽豁有竒氣¶
　論曰水田月誠𫠦謂&KR0017;才也不淂志扵時事事求死以為¶
　造化無生渭䖏而渭䘚生渭畵一物生動書亦遒出不飽¶
　荒粒詩自為格喜不拾七子之餘後有章矦陳洪綬酷欲¶
　臨摹渭頗汪恣無幅然才稍嗇不&KR0085;以形其至詩絶句快¶
　聼畵為俗炫率小家書法&KR0025;米家入而秀過之¶
<pb:KR2d0017_SBCK_018-60a>¶
　陸師道¶
陸師道字傳&KR0004;號元洲晚稱五湖先生南直長洲人&KR0004;成¶
進士𫠦射䇿輔臣夏文愍言以苐一人聞是時上不盡寄相¶
臣柄抑置之授工部主事㓗亷無害改禮部儀制司供事¶
制勅以母陳病請歸㑹𫠦予告過期遂不肯出益肆力扵¶
學其學自九流七畧禆官黄衣之屬亡𫠦不窺乎抄典籍¶
後先積数百千&KR0195;丹鉛儼然工&KR0084;詩及古文詞又益習書¶
小楷以至古𨽻皆精絶傍曉繪事簡淡咄咄逼倪元鎮時¶
文待詔徵明者里居亦善詩及書與繪事師道造門用師¶
禮礼之與𫠦知交評隲文字考校金石茗盌罏香翛然竟¶
<pb:KR2d0017_SBCK_018-60b>¶
日間從諸賢出逰汎湖口取越來道放舟胥口㝷覧乕丘¶
上方支硎天池玄墓靈巖鄧尉萬笏大石之勝吳中好事¶
人操酒&KR0657;跡之扵山水間師道亦無𫠦拒取酣適而别興¶
到弄筆得薄號阿錫一㸃染若重寶盖是時海内懸格以¶
購文先生蹟次及師道盖林下踰二十年而受易師王選¶
部榖样亦以乆廢俱負重望朝之執政者以名&KR0120;師道及¶
穀样榖祥謝曰吾老矣師道乃&KR0120;&KR0024;南儀部召膳部&KR0048;中¶
甫上擢尚寶少卿㝷&KR0418;使𥙊秦先王便縱逰二華&KR0026;龍門¶
砥柱浴驪山温泉吊漢唐諸陵𫠦至皆有詩而秦之嗣王¶
習聞師道名厚幣以享之弗納歸署尚寶篆㑹以穆宗登¶
<pb:KR2d0017_SBCK_018-61a>¶
極推恩階師道&KR0418;直大夫勳恊正庻尹亡何故疴復𤼵予¶
告歸六年卒年六十有四¶
　論曰吳中一時尚山水酒茗亦及茟墨而治績遂不傳似¶
　亦氣運使然或曰此由数令才措抑之故過此未百年一¶
　變也而為名莭則真氣運使然哉¶
<pb:KR2d0017_SBCK_018-61b>¶
<pb:KR2d0017_SBCK_018-61b>¶
　　胡應麟¶
胡應麟字元瑞自號少室山人浙江嚴州人父僖䔍行仕¶
至雲南按察副使應麟児時肌體玉雪眉目朗秀稍長便¶
能&KR0084;詩籍籍里中而於經生業亦不廢已随父抵燕諸名¶
公無不折莭至于琳官&KR0394;宇高㑹雅集應麟以齒不進坐¶
末坐出片語無不怳然失也臨淮小侯李惟寅慕應麟使¶
客簒而致之為上賔旬日不聼出而周宗正&KR0517;甫者雅自¶
負風雅貽應麟三十韻首以北地信陽相属應麟益自信¶
跳匿金華山中己薦郷書上公車報罷應麟意殊不屑一¶
苐與七子遊最善晚遇張&KR0026;察九一及張大司馬佳㣧復¶
<pb:KR2d0017_SBCK_018-62a>¶
相誇詡應麟性孤介時時苦吟不甚座㳟而當其揮麈尾¶
品時藻不能無置雌黄有莫生者以品不登上中恨應麟¶
切骨應麟夷然弗屑也及在弇司馬弟仲淹𠋣酒侮應麟¶
應麟拒不受曰彼莫生者庸渠足較乎吾爱司馬公介弟¶
奈何坐成其過應麟築室山中後先購書四萬餘&KR0195;分别¶
𩔗部彷彿劉氏七畧黎惟欲為大書曰二酉山房而属世¶
貞記之旦夕坐卧其間嘗𥬇蠧魚去人意不遠又謂我識¶
古人恨古人乃不識我其託興如此好稱説前軰風莭嘗¶
恠其郡梁劉孝標之介唐駱賔王之忠世僅以文士目之¶
當由作史錯以是賔王淂祀郷賢而孝標亦暴著應麟所¶
<pb:KR2d0017_SBCK_018-62b>¶
著詩諸集二十餘&KR0195;詩薮三編二十&KR0195;胡氏筆樷四十&KR0195;¶
他論著未行世者有六經疑義二&KR0195;諸子折𠂻四&KR0195;史蕞十¶
&KR0195;史許十二&KR0195;皇明詩統三十&KR0195;皇明律範十二&KR0195;擬古¶
樂府二&KR0195;古韻考一卷二酉山房書目六&KR0195;交逰記畧二¶
&KR0195;兠玄&KR0038;志十&KR0195;酉陽續爼十&KR0195;隆萬新聞四&KR0195;𨺚萬&KR0109;¶
聞六&KR0195;駱侍御忠孝辨一&KR0195;&KR0024;劉氏山棲志十六&KR0195;蒐緝諸¶
書有群祖心印十&KR0195;方外選音十&KR0195;澄懷録一&KR0195;抱𦞃編¶
十&KR0195;真賞編十&KR0195;會心語四&KR0195;他書未成者又数百&KR0195;戊¶
子應公車至&KR0438;州病病不&KR0120;年三十有八¶
論曰汪伯玉王元羙咸為少室山房詩序其亦著作之¶
<pb:KR2d0017_SBCK_018-63a>¶
　　林欤按𫠦手著未見指義頋年齒尚弱而編集至数百餘¶
　　&KR0195;其費膏晷有餘矣古人學未㝎無&KR0205;立説老而著書𫠦¶
　　自来也當時率以傲而成名文運在自詡奇矣哉¶
<pb:KR2d0017_SBCK_018-63b>¶
　　孫冝¶
孫冝字仲可湖廣華容人嘉靖中以弱冠舉于郷五上礼¶
部不第因罷不復應制而自以家洞庭更號洞庭漁人冝¶
五&KR0010;頴異讀書数行下父提學副使継芳&KR0004;兵部&KR0048;時𫠦¶
師友何仲默崔仲鳬鄭膳夫薛君采楊用脩時相過&KR0025;奇¶
冝試之下筆萬言錯就由是𫠦習聞&KR0038;家掌故將相文武之¶
業甚詳抵掌而談古今毋淂難者年三十有八歎曰大丈¶
安淂齷齪老轅下以父世禄羡盡斥爲園圃䑓館亭榭之¶
屬購異書名畫古噐實其中而竒卉恠木環之素嗜酒乃¶
益釀酒客來輙留飲飲輙醉醉亦不問客𫠦嚮間逰石門¶
<pb:KR2d0017_SBCK_018-64a>¶
玄頂諸湖山勝地毎不為衣冠與樵青釣子狎亡異也興¶
至泚筆𫠦為詩竒逸飛動龍虬欝盤已又自歌之莭奏頓¶
挫雲停石裂𫠦著詩文為集前後六十九&KR0195;両都集十&KR0195;¶
遯言十七篇洞玄誌三&KR0195;宋元史論二&KR0195;明&KR0004;畧二&KR0195;天¶
文書八十二&KR0195;國朝事蹟百二十&KR0195;求言録十五&KR0195;其諸未¶
成書者&KR0057;夥諸方岳部使慕而請見者冝弗見也見亦無¶
所報謝又時時為復進指説經術去而成名者衆盖素強¶
無疾一夕䘚淂年僅五十有二子斯億斯傳舉于鄉冝將¶
夲時其女弟数数感異夣有羽葆鼔吹符壐之祥惟冝亦¶
夣之或以為仙去不死¶
<pb:KR2d0017_SBCK_018-64b>¶
　論曰諸負才輕世肆志變為感憤率不享亦不必長年¶
　徃徃然也冝即如女弟𫠦夢羽葆鼓吹符璽鑿鑿夫夢¶
　中華麗豈所望扵仲可為㢤嘉隆之曰其著書最夥者¶
　柯竒純呉汝秀胡元瑞與仲可数人然仲可良史才共¶
　竒純上下汝秀名珫長興人退約不近声利𨼆蒙山五¶
　十餘年著書有三才廣志史𩔗文徧合千&KR0195;自號甘泉¶
　子¶
<pb:KR2d0017_SBCK_018-65a>¶
<pb:KR2d0017_SBCK_018-66a>¶
　柯維祺¶
柯維祺字竒純福建莆田人嘉靖二年進士授南京户部¶
主事未領牒引疾歸張孚敬修怨争論大禮諸臣奏開新¶
例凢京朝官請假𬨨三年者悉罷免維祺以孚敬同年概¶
在免中鞬𨵿著書絶意仕進其學以誠意為根躬行為基¶
粹然出扵正謂宋故正綂元人&KR0113;史㮣與遼金同列混内¶
外冠&KR0130;之辨作宋史新編提宋為綱而遼金附焉&KR0801;國二¶
王臚諸帝紀之後宋諸臣&KR0002;酈瓊劉整　夣炎之徒悉目¶
之為叛復作史記考要十夲以是正班氏之譏評漢書之¶
增損少孫之&KR0024;綴諸儒之紀載撰次莆陽文獻記家食五¶
<pb:KR2d0017_SBCK_018-66b>¶
十餘年年七十餘䘚張時徹曰奇純符曾史之淑性苞啇¶
偃之文華非人不交非地不&KR0130;¶
　論曰原宋史帙繁無義例新編頗誅刪而義炳烮文附¶
　以道否則不土以宋為綱而遼金附見夲之正昭烈而¶
　閠吴魏之義也臚&KR0801;國二王于帝紀夲之益武庚之三¶
　年于殷史是也竒純學夲誠意勵扵躬行坐&KR0440;而輒無¶
　意仕進其扵理學一座頭已辨八九廼止以不見功用¶
　詘之筆削之林¶
<pb:KR2d0017_SBCK_018-67a>¶
　　湯𩔰祖¶
湯𩔰祖字義仍&KR0197;海若江西臨川人萬暦丁丑㑹試江陵¶
以其木一𠕅啖巍甲不應癸未成進士時同門申式蒲州¶
蘓州両相公子啖以舘選復不應自請南愽士覧勝寄毫¶
末轉南礼部&KR0048;以建言謫徐聞尉乆之令遂昌哺乳其民¶
日進儒生論貫古義性簡易不能睨長吏顏色入計輙告¶
部堂歸留不淂撫按復薦&KR0120;不赴忌者猶于辛丑大計奪¶
其官築小室藏其書中嘗指客有此不貧矣喜任侠好急¶
人愽洽&KR0057;躭漢魏文選以其緒餘為傳奇毎製一令使小¶
史&KR0084;之和不工渢渢樂也以不慕束林終身宦不達¶
<pb:KR2d0017_SBCK_018-67b>¶
　論曰海若為文大率工扵纎麗無関寔務然其遣思入¶
　神徃徃破古相傳譜四𠟵時坐輿中謁客淂一竒白輒¶
　下輿索市㕓秃茟書片楮粘輿頂盖數歩一書不自知¶
　其劳也余評其𫠦為牡丹亭一詞謂慧精而稍不擇海¶
　若&KR0004;見徐山隂四声猿謾罵此牛有千夫之力遂為之¶
　作傳¶
<pb:KR2d0017_SBCK_018-68a>¶
　　李贄袁黄¶
李贄&KR0004;名載贄號卓吾神廟中贒書福建温陵人乆不苐¶
就官歴姚江太守贄以不淂成進士中激遂好為恢異以¶
自見其才海内亦皆聲走之頋盻𫠦及倫品遂為高卑佞¶
佛嘗禪衣帽而坐堂皇視公事為臺抨嘗作古今史藏書¶
毎人各系品目至以婁師徳馮道䓁為忍辱大臣出㝡上¶
及作明續藏書又以陳静誠遇為苐一又𫠦著有焚書説¶
書不一種¶
袁黄字丁凡浙江嘉善人萬暦丙戌進士有史論及四書¶
極詆程朱至盡竄註觧更以己意坐非儒見黜焚其書子¶
<pb:KR2d0017_SBCK_018-68b>¶
儼天啓乙丑進士¶
　論曰負畸性外名教豈有樂地以為可以嚴凡聼即衆¶
　射不慴頋卓吾了凡其至性或不為聖賢𫠦誅而頗為¶
　偽務聖賢者𫠦誅¶
<pb:KR2d0017_SBCK_018-69a>¶
　　袁宗道(弟宏道中道/&KR0025;子彭年)¶
袁宗道字伯脩號玉蟠湖廣公安人萬暦丙戌㑹試苐一¶
以編脩厯右春坊右庻子性恬冲不竸名利為文渊深宏¶
愽粹然出扵正其荒政之議有曰捄&KR0189;之䇿無外蠲賑二¶
義然善其蠲者有三善其賑者有六矣重灾郡邑存留免¶
徵而&KR0120;運未豁力辦益難則&KR0120;運之課宜省也黄封雖下¶
白&KR0083;猶催藉當宁之曠㤙為&KR0243;篋之便計則苛徵之案冝¶
宻也民孑遺矣而大吏猶華軒盛騶供帳豊腆使非民膏¶
何以給之則官守之自&KR0418;冝薄也此善蠲之三也内帑易¶
窮亦不猝辦即以贖鍰使給其地𫠦謂從州邑賑之勝於¶
<pb:KR2d0017_SBCK_018-69b>¶
朝廷之賑之也𫠦在好義分餐待火聼其自為德下&KR0059;賑¶
之勝於上之公賑之也鄉之義捐者百則棹楔旌之千則¶
爵之&KR0134;使賑之勝扵強使賑之也去城遐遠就食則艱督¶
令囷聚而招給焉移食而賑之勝扵移民而賑之也受金¶
則鬻米者豪給粟則待炊者後糜以賑之勝扵金粟之賑¶
之也豊歉不均舟車遠近宮為主之啇不居竒轉貨而賑¶
之勝於民之自轉而賑之也此善賑之六也而弟宏道字¶
中&KR0048;中道字小&KR0113;俱進士負文名多𫠦著迹比于眉山之¶
三蘓云而宏道之子彭年以崇禎甲戌進士授淮安府推¶
宦弘光中行取礼科給事中時閣部馬士英用事薦&KR0120;魏¶
<pb:KR2d0017_SBCK_018-70a>¶
壋逆黨且云強半正人君子之流彭年詫曰是明為逆黨¶
觧嘲也候考宗室朱統&KR2099;䟽𠫵輔臣姜曰廣彭年駁以違¶
例謂中尉具題必自親王若徒候考亦由通政此何從直¶
逹御前冝付法曺不問錦衣都督馮可宗&KR0418;宻命緝事彭¶
年上言厰䘙之興廢世運之治亂因之先帝時亦勤緝訪¶
然中外無不營自淂之官有不脛而走之賄逃網之方即¶
&KR0025;宻網之地作奸之事又率自彂奸之人忤㫖謫浙江按¶
察司照磨臨行請更置要地督撫不聼閩唐敗勉北歸署¶
廣東布政使事時北鎮李承棟謀　應南昌金聲垣&KR0418;¶
檄徃援承棟故不𤼵兵彭年亦故不𤼵餉以誤兵機遂随¶
<pb:KR2d0017_SBCK_018-70b>¶
承棟入肇&KR0159;永暦中為都御史與侍&KR0048;劉湘客科臣丁時¶
魁金堡䝉養正咸清執好譏彈時&KR0197;為五&KR0849;廷臣不安合¶
&KR0120;請誅五虎主不淂已四臣皆罪去而彭年以功大論免¶
桂敗不知𫠦終¶
　論曰三袁以文章奪望而功名不大彰扵時頋五乕之¶
　一冝&KR0025;回向例則姑以故三公安故稍借之雖然給事¶
　南都時諸侃侃至荒南猶不奪此種堅異或曰此以淂¶
　當圖報也¶
<pb:KR2d0017_SBCK_018-71a>¶
　　焦竑¶
焦竑字弱候南直江寕旗手䘙人以賢書講學崇正書院¶
萬暦己丑廷對苐一授&KR0113;撰二十一年大學士陳于陛請¶
&KR0113;國史意屬竑竑辭不可因條七議畧曰建文景泰二朝¶
向無專紀即景帝位號已經題復而寔録猶然附載孫䝉¶
祖號弟襲兄年名寔相違傳信何㨿此專紀之當議一也¶
睿宗獻皇帝位终北面猶人臣之稱事属追王無編年之¶
體冝如徳懿熈仁四祖列載本紀之前此附紀之當議二也¶
舊例大臣三品以上乃淂立傳是髙門在跖蹻亦書而寒¶
族雖夷鰌不録何以闡明公道昭示来兹則貴賤並列之¶
<pb:KR2d0017_SBCK_018-71b>¶
當議三也吾學編名臣録之𩔗多載懿行而巨憝宵人倖¶
逃斧龯史稱檮杌義不甚然則善𢙣並存之當議四也累¶
朝寔録禀扵搃裁苟非其人牽於爱憎如謂方正學之乞¶
哀于肅愍為迎立以至野史小説&KR0057;多不根則紀載失寔¶
之當議五也凡係史材必由閣請而星暦樂律河渠塩鐡¶
等若非專門難於透曉則採擇預員之當議六也&KR0038;&KR0004;北¶
平甫下屬大將軍収秘書監圖書典籍太常法服祭器儀¶
衞及天文儀象地里戸口版籍㝷從觧縉之請復購民間¶
遺書今中秘𫠦藏存者無幾冝責成提學官&KR0010;購故家軼¶
夲一貯翰林院一貯&KR0038;子監以偹簒脩之用則考㨿必周¶
<pb:KR2d0017_SBCK_018-72a>¶
之當議七也為粗具凡例事蹟名獻徵録㑹于陛歾事已¶
直講東宮太子偶仰視飛鳥竑即肅立輟講及太子歛容¶
以聼始畢其説冬日偶因内&KR0390;𦋺果太子出驚問之曰冐¶
寒無㫖不敢輟也太子倣書曰進御覧一日偶輟上嚴責¶
宫婢閣臣位驚疑竑曰父子至情無他上継見書法頗進¶
喜曰前無是能爾以玉硯賜太子嘗論東封平酋之非榮¶
昌公主坐受駙馬拜為非禮侍班官代檢對𩔗失講筵體¶
冬至齋宫不淂&KR0059;傳免仁聖太后上賔未戓服之三日不¶
應誤傳白衣别入臨作養正圖觧&KR0134;戒元子上取覧褒答¶
之閣臣位䓁忌竑主考順天取士過竒坐不如式左&KR0118;福¶
<pb:KR2d0017_SBCK_018-72b>¶
寕同知家居二十年卒泰昌中贈左春坊左諭德竑性不¶
肯詭随而推挽善𩔗䟽理寃滯毎隂為之地不使入知事¶
毋以孝聞𫠦著養正圗觧以外東宫講義易筌禹功觧考¶
功記觧老荘翼隂符觧支談焦氏筆乗續筆乗焦氏𩔗林¶
澹園集續集别集經籍志俗書刋誤遜國忠莭録京學志¶
獻徴録詞林歴官表玉堂叢語行世謚文端¶
　論曰弱矦文望著朝野&KR0113;史七議已徴大端頋尝師耿¶
　天䑓羅旴江而友李卓吾此三人者頗溺釋老則使弱¶
　矦果專史事或亦未䏻審淂其正矣荘鑨曰致身録一¶
　書童子皆知其偽而弱矦寶之且獻徵録𫠦載多䛕墓之¶
<pb:KR2d0017_SBCK_018-73a>¶
　　言此即舜禹之口或不敢&KR0205;信是故未詳大事紀而任¶
　　誌銘遂有勝敗互影是非易位内衡决萬不&KR0014;逹者矣¶
　　况又惑齊東不省欤¶
<pb:KR2d0017_SBCK_018-73b>¶
<pb:KR2d0017_SBCK_018-73b>¶
　　郝敬¶
郝敬字仲輿號椘望湖廣京山人父徤粛寕令母夢大蛇¶
若龍嚙左腓姙敬敬資性穎㨗承徤老以託同邑李太史¶
維禎頗不受覊束萬暦己丑進士知縉雲移永嘉以治行¶
擢禮科給事中改户科䟽数十上其論輔臣曠官語更切¶
降冝興丞稍遷知江隂以外計當調引疾歸天啓四年&KR0120;¶
&KR0024;河&KR0047;布政司都事六年擢南行人司副竟致仕歸性率¶
直不苟合當世歸而服古崇&KR0052;術者四十年堂不設賔席¶
凡点竄𡍼抹&KR0083;札壓匣中毎&KR0010;除夕輙令侍児以禇囊示¶
客衡之中䂖相與大𥬇曰&KR0147;以為豪永日也因號書痴自¶
<pb:KR2d0017_SBCK_018-74a>¶
嘲邑令至不識其靣婢俾侍圉僕秃裙敝履操作戸外枕¶
藉圖史雖幽&KR0104;疾痛中不暫輟嘗著九&KR0052;觧謂經五而九¶
何也三禮皆禮論孟皆傳也其觧易也𢙣拂義而強象者¶
苦執義而廢象者踈故象数理俱偹罔弗合而四聖同易¶
不復堯夫分先天考亭守卜筮焉其觧書也辨孔氏古文¶
岀東晋梅頥始末悠謬不可與伏生二十八篇并二帝同¶
謨五臣同誥皆不可強二之禹貢導河漢江水法井晣𬨨¶
水經矣觧詩原古序作自子夏而毛公𩔰㣲畧盡朱子改¶
[沔-丏+丐]水&KR0104;亂車舝新婚小雅國風何别小弁為太子傅益明¶
子無刺父毛公扵詩深焉觧春秋本詩亡之㫖古人文章¶
<pb:KR2d0017_SBCK_018-74b>¶
深厚㩀事而羙𢙣目在夫子作春秋全用三百篇体故誰¶
毁誰譽後儒以褒貶命討深文皆妄也未嘗奨桓文孟子¶
以三王罪五覇故命為矦伯皆不書今見其𫠦書不見其¶
𫠦不書蔽於偏耳取傳中事&KR0052;不書者以質𫠦書可㑹矣¶
觧禮記即道學之書中庸大學礼與道非二也愽文約礼¶
豈可支離裂二二篇孤行道空虚無實而四十七篇浮失¶
根抵冝返舊也觧周禮畿内五等都邑畿外九服未試用¶
又附㑹周营雒而周公成王未居雒土圭地中吴澄証其¶
是書殆後臆説耳六國䖏士之學故宻近而踈遠非治天¶
下規司空散寄五官即冢宰攝百職陽分六官成&KR0010;序隂¶
<pb:KR2d0017_SBCK_018-75a>¶
省六官法五行作者以此縦横其旨故考工記非河間&KR0024;¶
也觧儀禮作于衰世故儀詳而大綱不清不言天子諸矦¶
禮而峙襍越相亂非盡先聖舊也然善者即十七篇而人¶
倫品莭在中推演三千三百可義&KR0120;頋儀不為&KR0052;耳儀随¶
損益也解論語六&KR0052;菁華而不越日用下學上逹聖賢氣¶
象温和風人之致㑹其㣲婉以叅春秋時事脗合非近注¶
淺近笑解孟子本中庸指心性為理學嚆矢而㣲𩔰愽約¶
斬然歸一解&KR0052;意大抵如此崇禎己邜卒年八十二其四¶
十時&KR0114;窀穸為死制作輓&KR0084;四十七章刻棺傍盛衣冠告¶
后土以今年為死年今辰為葬辰貯裳裏鬊爪于櫝埋之¶
<pb:KR2d0017_SBCK_018-75b>¶
而封𣗳䂖自題明給事中郝敬之墓䂖凾其𫠦著書得三¶
百二十四&KR0195;以殉死之曰沐浴隠几扎別𫠦知稱郝敬頓¶
首筆親朋来戸拱手作別乗鯖車出至西山題其祠柱曰¶
升況難㝎但深壑藏舟夜半慿誰有力来去自繇如驚風¶
飄瓦天公扵我何　心少頃絶¶
　論曰著書以禆内惧其失于疑以禆外惧其失于&KR0462;&KR0025;¶
　古本作約体用燦洽與炫悦耳目萬里由其置詮註不¶
　存而&KR0025;吾心上下之即或未盡合而追見元始獨淂䖏¶
　真是千古一舌但不疑學于二氏而引證徃徃及二氏¶
　𫠦以滋多¶
<pb:KR2d0017_SBCK_018-76a>¶
<pb:KR2d0017_SBCK_018-77a>¶
　　董其昌¶
董其昌字玄宰&KR0197;思白南直華亭人性清敏好汲引家藏¶
古圗籍甚偹以萬暦己丑進士選庻常補編修丁酉主考¶
江西出封椘籓歴督學湖廣拾遺奉㫖留用&KR0024;福建副使¶
四十五日抨歸福清向髙當&KR0038;&KR0120;太常少&KR0056;旋&KR0249;&KR0038;子&KR0101;¶
司業事&KR0418;命纂修泰昌實録其昌取河南道𫠦藏故牘摘¶
其未&KR0418;㫖者装成三百夲以偹史官取材外存四十八年¶
留中之䟽凡関&KR0038;夲藩封人材風俗河渠食貨吏治邉防¶
議論精鑿可為後事師者倣史賛之例毎&KR0010;係以筆断共¶
四十&KR0195;别表進&KR4087;歴禮部侍&KR0048;請告特拜尚書掌詹事府¶
<pb:KR2d0017_SBCK_018-77b>¶
事致仕歸嘗議&KR1069;鉄有云桒孔之術聖賢𫠦不道然以救¶
時不可廢而文學概以井田什一太古乆遠之法徂撃之𫠦¶
為&KR0025;旁議者與當局異&KR0104;也但藥石以代病病良不冝以¶
之養生霍光時均輸征榷一切告罷誠得之矣其議&KR0038;計¶
有云今関市之禁無可復𫿞厨傳之供無可復嗇宗室之¶
禄無可復薄邉軍之餉無可復削其目為利孔者獨開納¶
耳而衰世苟且之弊莫甚扵開納則冗員冝議弊竇冝清¶
吏沼冝&KR0346;風俗奢侈冝禁今病不止扵腠理矣釋之不講¶
而猥曰莭儉何禆扵事哉其昌精書法泛濫諸家而獨宗¶
米氏晚来&KR0057;工大書年八十有二謚文敏¶
<pb:KR2d0017_SBCK_018-78a>¶
　　論曰董華亭逰獵山水&KR0397;食書𦘕塵物不攖其夢載二¶
　　議難其能經&KR0038;也古&KR0313;文書率以法鈎耴之𤣥宰両手¶
　　握碗大箒縦横走為両湖昭&KR0159;寺作萬壽戒壇四字整¶
　　㓗妍秀未几寺灾四字亦不&KR0167;存他存無大此者尤特¶
　　為&KR0017;神𫠦忌如此孫庭守歸徳不北鞬而御史駉&KR0101;軍¶
　　道汝𤦺死¶
<pb:KR2d0017_SBCK_018-78b>¶
<pb:KR2d0017_SBCK_018-78b>¶
　　王思任¶
王思任字季重號遂東其先大名莘人南渡始居越思任¶
方娠其毋唐夢金星斗大入懐既誕目光巖電肌膚若冰¶
雪五&KR0010;就外塾一過能誦時從父維新恤刑古獄地讀書¶
夜分有鬼物絳衣象簡者出思任不驚&KR0025;容叱去之十餘¶
&KR0010;洞易義通性理綱目史漢左&KR0038;諸書借籍&KR0024;順天弟子¶
員爲代館課天馬行文名籍甚常憇靈福寺有松龍蟠夣¶
&KR0016;之而天飛文益進萬暦乙未年二十有一成進士賜歸¶
娶令興平貧不能治扉&KR0752;单蹇渡河至始知爲新令尹也¶
有異政郷民争失馬令馬自識其主梁李二人訟不决思¶
<pb:KR2d0017_SBCK_018-79a>¶
任夣同年関廷来訪旦入漢壽亭祠壁有梁小寃字悟曰¶
淂之矣果有是人寃死調劇冨平艱歸&KR0024;當𡍼大璫邢監¶
礦税濫及思任長揖放言横山距孝陵三百里而近能無¶
頋地脉璫止横山又曰從人將共食中翰某之&KR0079;矣時中¶
翰某傾&KR0101;耳欲礦徽璫懼亦止徽政聲最有良家子頗窩盗¶
謬與歓窩令其子就教𫠦執贄賍露貭&KR0013;盗者庭對决之¶
分癸卯南闈淂觧元王納諫䓁知名僅遷南刑部主事思¶
任性踈爽意不殊喜則詼諧嘗巧絶又以不附東林物論¶
輕之降山西按察知事復&KR0024;青浦浦善政均後為最竟以漕¶
事與使者爭民命拂䄂歸縱遊名山川無停&KR0752;文益險峻與¶
<pb:KR2d0017_SBCK_018-79b>¶
王積薪奕孤山作弈律&KR0024;山東照磨不赴見察&KR0167;縦逰改¶
教授松江陞&KR0038;子𦔳教以南京工部𣙜蕪關轉屯田江州¶
備兵&KR0004;不事事月餘旌旗壁壘為更親柯陳遺孽且累萬¶
藏亡適脫請多其子衿以文之流寇逼黄梅&KR0137;以隔屬可¶
無動曰朝廷封&KR0416;何分彼此礟賊首闖天星縦間恐賊賊¶
棄井亭去諜者曰柯陳且　難矣衆驚思任曰子衿不足¶
亂也呆迎賽不戒自攻而前𫠦奨諸生已竸相誡就帖賊¶
破潜山黄梅復恐思任解歸江州為罷市哭聲裂匡山之¶
谷林居乞手蹟者趾相錯著作盈篋題曰文飯乙酉北師¶
入武林文學王毓&KR0433;潘集周卜年相継沉水思任為賛以¶
<pb:KR2d0017_SBCK_018-80a>¶
見意其跋毓蓍𦤺命篇後署天翻道者任思王云倒其名¶
志不忘一人也&KR0101;國中授翰林院提督四彛舘太常寺少¶
卿首陳四正亟正事持正氣用正人聼正言継陳五亂一¶
官亂二兵亂三餉亂四士亂五民亂皆救時急務而嚴勅¶
藩鎮一䟽尤稱痛激七䟽乞休不許越事敗憤欝成病遂¶
不食負榻書忠孝文章四字令顔之中堂三呼高皇帝而¶
絶思任書法&KR0025;米家畫倣&KR0828;迂縑箑紛遝時攅額苦求假¶
則又樂之不疲也徃徃以口舌得罪晚改號謔菴以自懴¶
喜隂隲人至有偽為有子之䘮乞舉火者書易示其子乹¶
&KR0004;勿用故䏻用九大衍虚一故䏻用萬有乙千二百四十¶
<pb:KR2d0017_SBCK_018-80b>¶
常書同年啇周祚山房柱聮有好色想西施之句盖無不¶
謔也得年七十有二¶
　論曰薜諧孟曰謔庵悔謔莫悔于南司空&KR0048;時築宅青¶
　溪率衆童子歌舞已週一甲子望之猶花蘃夫人𫠦供¶
挾弹仙也即其自嘲魔母魔男弥天作戯何有餘人然¶
　拂東林者必乗是時起而謔庵𫠦&KR0172;齊年乃孫文介何¶
　桐城謔東林耳豈薄東林㦲三呼高皇帝絶粒歸𡨕猶¶
　之一舸逐鴟夷也謔也¶
<pb:KR2d0017_SBCK_018-81a>¶
<pb:KR2d0017_SBCK_018-82a>¶
<pb:KR2d0017_SBCK_018-83a>¶
正格致箴乙丑勅致仕𫠦著孝經註䟽外有詩經輔傳訂¶
正易書䓁註三禮彚義春秋通志及團营班軍考革家丁¶
議大攻書籌边書四時志数十種至若撫㓜弟如子撫猶¶
子如弟旌孀妺置義田立義舘輯族譜内行醇䔍¶
　論曰弘甫不止子文也而以不淂見𫠦見者其著述相¶
　傳㓜讀書河東夕有隣女自薦正色絶之尊人臨洮公¶
　在寕遠一幕宫淂鼎挾千金上弘甫乞觧麾之去夫行¶
　䔍而文著文可&KR0026;¶
<pb:KR2d0017_SBCK_018-83b>¶
　　何喬遠(妻王/氏)¶
何喬遠字穉孝號匪莪福建晋江人夙有家教慨然以儒¶
者自命成萬曆丙辰進士授刑曹以其睱捜核本朝實録¶
兼獵稗乗及諸家傳記輯成一書題曰名山藏其詞清簡¶
有闡㣲之功改禮部員外爭三王竝封語直時倭入朝鮮¶
兵部尚書石星力主封貢喬遠抗疏非便不聼已而封貢¶
事果敗請立宗學開宗科以疏通宗禄主事洪文衡公疏¶
偶遺喬遠名坐謫廣西布政司經歴文衡欲自引謝曰俱¶
去無益文衡既遷吏部曰吾不忍負何君告歸人両賢之¶
喬遠棄官家居孜孜性理之學聚講羅倫祠中光宗即位¶
<pb:KR2d0017_SBCK_018-84a>¶
即家起光禄少卿時遼陽破廷議鋭言恢&KR0167;喬遠獨言冝¶
堅守廣寕未可輕𢧐亾何廣寕破請急誅失事諸臣以嚴¶
山海之守進左通政值山東妖亂請赦其黨以廣好生已¶
鄒元標以建書院得罪自陳上梁文出臣手願與俱罷不¶
𦗟進光禄&KR0056;引疾不許遷通政使求去力加户部右侍&KR0048;¶
以歸時海冦䧟泉州戒勿犯鏡山鏡山者喬遠所居也㝷¶
守臣議撫冦曰非何公不可果徃諭退去毅宗即位起&KR0047;¶
工部右侍&KR0048;卒贈工部尚書妻王氏自經以殉所著又有¶
編年録閩書四朝集征西集獄志膳志以正學名儒從祀¶
學宫子運量爲塩法道¶
<pb:KR2d0017_SBCK_018-84b>¶
　論曰匪莪經世鉅才而以文章傳非其志矣惜也不¶
　堅廣寜而旋失也文簡勁堅㓗使人莊對名山藏不¶
　附𪧐唾雖條例未甚安而中有是非走茟應之故吻¶
　動齒見便有可思&KR0026;者毋以文害之¶
<pb:KR2d0017_SBCK_018-85a>¶
<pb:KR2d0017_SBCK_018-86a>¶
　　鍾惺譚元春¶
鍾惺字伯敬&KR0197;退若湖廣景陵人成萬暦丙辰進士授行¶
人以南禮部督學八閩火計中人言服闋不&KR0120;性孤冷衆¶
&KR0172;集𣺌然若失世亦遺之與同邑譚友夏取古詩迄唐為¶
詩歸之選眉眼生動覺前此門靣膚迹有所救正又讀史¶
有𫠦進退帙成曰史懐極逰聘之興名山川無𫠦不歴著¶
如説則晚年研精佛氏之𫠦淂也¶
譚元春字友夏景陵人好言詩與禮部伯敬相引重海内¶
称鍾譚謂景陵体為督學錢塘葛寅亮𫠦識&KR1062;羣礼部遂¶
　其文瑰𤦺𬨨度幾落籍貢入禮部不偶如故則元春名¶
<pb:KR2d0017_SBCK_018-86b>¶
　　　　　&KR0367;蹇甚&KR0148;不可遏舒之　賔朋之間筆扎錯¶
　落冠裳&KR0462;遝天啓年四十登(進士)苐一出太史李明睿之¶
　門　書名曰遇荘丁丑公車道卆督學高世泰祀之¶
　郷賢¶
　　論曰風騒　始扵屈宋鍾譚生明季猶能以獨醒自¶
　　見淋漓逈逸良椘材千載照耀而皆以夭折頺頓不展¶
　　詩能窮人信然¶
<pb:KR2d0017_SBCK_018-87a>¶
　　陳仁錫¶
陳仁錫字明卿南直長洲人父進士為縣令有能聲光廟¶
崩仁錫走定&KR0159;二陵哭甚哀天啓壬戌成進士廷試一甲¶
第三人授編修充日講官多𫠦規正兵農禮楽無不慱涉¶
屡乞終養不許㑹逆奄冒軍功累爵上公給鉄劵仁錫當¶
視草辭上可不旬日而遂有孫文豸之獄文豸以誦步天¶
&KR0084;見捕坐妖言亂朝政辞連及削籍歸即日就道璫猶十¶
數騎偵道次竟無𫠦淂掠僮僕去及扺家群邪猶稱觴上¶
公不殺吴門三翰林局不㝎謂仁錫及文震孟姚希孟也¶
(崇禎)&KR0004;(&KR0167;)原官稍&KR0118;中&KR0098;宣詔三　凡停障徼塞險阨之¶
<pb:KR2d0017_SBCK_018-87b>¶
(處悉)詳　作籌邉圖説一書　較禮闈册¶
封　藩假歸任國子監司業教士有法充經筵講官𫠦敷¶
陳皆本心淂不事訓詁甲戌起南祭酒未任而䘚所編纂¶
如皇明世法録&KR0052;濟八編續大學衍義賦役全書潜確𩔗¶
書皆有盖廟謨便(於)後學經學(有)四書語録衍義&KR0024;羲&KR0052;¶
易簡録渊　似易䓁書通洽理學𫠦批閱評選者如資治¶
通鑑嘗進御覧正史綱目五經周礼性理古文竒賞䓁是¶
非極確動数百十&KR0195;贈詹事&KR0315;一子謚文荘子濟生字¶
士官太僕丞¶
　論曰文莊該淹而期于濟用故膚漫不收也余淂交文¶
<pb:KR2d0017_SBCK_018-88a>¶
　　荘子皇士皇士甞輯諸死事詩&KR0084;又為之序意勇扶植¶
　　乃早不視其門下客竟欲漁之卒以公道大彰斯文天¶
　　佑¶
<pb:KR2d0017_SBCK_018-88b>¶
<pb:KR2d0017_SBCK_018-88b>¶
