# -*- mode: mandoku-view; -*-
#+TITLE: 罪惟錄
#+DATE: 2015-09-12 00:40:59.035876
#+PROPERTY: ID KR2d0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB10n0718-005罪惟錄-卷五.
<pb:KR2d0017_SBCK_005-1a>¶
罪惟録列傳&KR0195;之五¶
　　翼運王&KR0038;傳縂論¶
漢因椘&KR0120;項羽為漢弑椘義帝明因宋&KR0120;張士誠為明殺宋¶
之刘福通倖也眀非濠州釋縳亳邑分符即安淂以佛子¶
大主運然福通而在勢必擠左副元帥俾不淂獨制金𨹧¶
郭滁陽而在半道邀鴆之計不行走數字符朱公子立致¶
戯下惟吾命矣劉殉安豊郭殞和陽則前此扶将長飬之¶
功両不可没　䓁之陳張軰之互逐豈非忘明之𫠦由¶
肇造也　祖之扵宋懐厚&KR0105;必報扵滁陽漢然即乆之¶
崇封　淂已知初之見忌想有不&KR0014;堪者至瓜歩之¶
<pb:KR2d0017_SBCK_005-1b>¶
役廖德&KR0159;為之或曰帝不深求徳&KR0159;其𫠦以䖏小明更刻¶
滁陽矣雖然二氏之磨拭有眀其勲績當在六王以上不¶
誣¶
<pb:KR2d0017_SBCK_005-2a>¶
　翼運王國列傳¶
　　滁陽王郭子興¶
郭子興其先&KR0544;州人父郭公善日者言以其術遊濠之定¶
遠定逺冨家有女瞽郭公為推其干支生子貴翁以女卽¶
貴鄉之人知其瞽不取也且業已過時便與郭公而厚嫁¶
之郭公自得女術葢售乆之遂大買田宅為定逺冨人生¶
子三子興其仲也郭公死三子益以冨為豪元至正辛&KR0407;¶
妖言&KR0120;韓山童亂汝穎徐夀輝擅蘄黄芝麻李亦與其黨¶
彭早住趙均用等䧟徐州子與心動推牛酒散錢帛結士¶
與里中豪孫德崖䓁四人共率衆襲濠州㩀之權不禀一¶
<pb:KR2d0017_SBCK_005-2b>¶
俱自稱元帥有事共議之元将徹里不花主兵憚不敢進¶
惟日掠良民為盗以邀賞百姓益投入城自保至正十二¶
年壬辰閠三月太祖釋皇覺寺趨濠門者以為間行&KR0018;鑕¶
子興異太祖状貌為觧縳收置帳下俾長十夫子興驍善¶
戰每出太祖從㫄翼衛跳盪無前斬首𫉬生𬨨當因間與¶
謀事頗寵重引為親近宿州人馬公者嘗使氣殺人避&KR0311;¶
定遠與子興交善從之濠病且死馬公無子有季女為鄭¶
媪出以託子興子興以為養女及馬公䘚子興既殊異太¶
祖自淂太祖四帥頗計淂太祖功夫人張氏乃間進曰朱¶
某材應有以固其心勿令走他人遂以馬公女妻太祖是¶
<pb:KR2d0017_SBCK_005-3a>¶
為孝慈皇后時四帥皆木强不能一語子興較通敏而臨¶
陣勇悍𬨨之顧嘗得末座意激輕四帥或出非語侵之于¶
是德崖輩合謀挫子興每公㑹語不酬子興拂衣就舎引¶
病太祖曰彼日益合而翁益䟽何以善後子興為勉彊一¶
赴明年使太祖行收兵併諸寨衆遂数萬攻下滁州元守¶
將何世陪来降九月彭早住趙均用䓁徐州𢧐敗奔濠德¶
崖等不&KR0014;拒遂尊事之出其下早住頗有權略自用子興¶
與相結徳崖等旣心忌子興微間均用曰郭某但有彭將¶
軍眞不知有將軍矣均用怒相與伺子興出簒得之械徳¶
崖軍太祖按劔起曰郭吾父父有急而去之乎偕郭公子¶
<pb:KR2d0017_SBCK_005-3b>¶
往愬早住早住為馳徳崖破械出之則元賈魯圍濠急也¶
解&KR0311;合力背城以拒㑹月哥察児葢𦔳賈魯滁㡬不守明¶
年春賈魯卒軍而圍觧早住自稱魯淮王均用稱永義王¶
子興為元帥如故(諢稱長/乆大王)時二王挾子興屯泗州使人邀太¶
祖太祖固不徃未幾二王争强早住中流矢死均用乃併¶
有其故𫠦部而徳　䓁啣子興舊為隂陽之于是必殺¶
子興太祖遣说客間之曰公昔困扵彭城南趋濠郭公閉¶
壁不相納死笑淂濠踞其上更欲害之背德不祥即不若¶
善遇之藉其力以緩急王均用乃己旋又告均用郭公居时¶
腋旦夕為　不若縱去之便子興乃淂以萬人至滁尋欲都滌¶
<pb:KR2d0017_SBCK_005-4a>¶
自王太祖不可時太祖𫠦部已数倍之矣悉以歸子興而¶
讒子子興者曰鎮撫得衆心行自大子興惑之夷太祖他¶
將奪其左右用事獨李善長涕泣不肯行㑹諸將戰歸各¶
有𫠦獻太祖無𫠦獻子興益不悦馬后乃悉𫠦有遺子興¶
張夫人夫人謂子興曰公知𫠦以得至此乎趙王股掌公¶
畏朱公子不𤼵今舍若奚頼子興始悟又明年滁大旱太¶
祖禱于栢子潭與神約𤼵三矢而還越三日大雨十月元¶
脱脱圍張士誠高郵分兵趨六合六合乞援滁子興故不¶
愜六合帥且怯元兵固不許太祖曰六合吾屏蔽六合破¶
滁不獨存遂與耿再成前㨿瓦梁壘為六合声援元兵攻¶
<pb:KR2d0017_SBCK_005-4b>¶
壘垂破疾復完如是数四乃歛兵入壘出婦女𠋣門㦸手¶
罵元兵相頋錯愕忘𢧐乗間晚帰滁而元兵大至滁乃設¶
伏城外令再成佯走誘之敵果中伏大敗去奪其馬百旋¶
恐其&KR0167;至令諸父老具牛酒犒師而還其𫠦奪馬曰非敢¶
為乱傋他盗耳願併力高郵贖罪元兵觧去䂓取和陽子¶
興問計帝請如製為廬州路義兵甲三千使敢死士服之¶
椎髻左袵以四&KR4201;駝偽為廬州馳犒者張天祐湯和率以¶
前行和陽人見之必驩呼開門入疾舉火為&KR0197;而絳衣千¶
人耿再成領之継其後夹攻之無不利子興&KR0025;之前軍至¶
&KR0541;陽𨵿和陽人果出遠迎欵食城外過期不舉火再成疑¶
<pb:KR2d0017_SBCK_005-5a>¶
青衣兵已入城遽率衆城下元&KR0685;章也先帖木児閉門縋¶
壮士出擊再成戰不利中矢反走元兵逐之㑹日暮收還¶
而天祐青衣兵遇城下出不意擊之衣服亂元兵大敗小¶
西門外湯和追及之奪浮橋登城大呼也先驚遁去再成¶
等不知也子興亦以天祐等戰没方詬太祖失筞㑹元兵¶
遣使詣滁諭降城空虚子興益恐太祖令填三門兵于南¶
門入使者叱𦞃行子興諭之多失辭太祖從㫄曲讃之衆¶
欲殺使者太祖㣲曰殺之示怯是速其來不若恐之大言¶
縱去彼疑不進于是再請二千人往收敗卒身䂓取和陽¶
自贖促至城始知天祐等己㨗得之矣夜呼門太祖免胄¶
<pb:KR2d0017_SBCK_005-5b>¶
示之得入会元兵十萬来攻阻隍敗去子興遂命太祖總¶
兵和陽檄至未𤼵時諸將驕不肯下太祖微除榻以覌之¶
俗尚右則諸将坐上坐滿唯虚左末坐太祖太祖卽末坐¶
不為異己而遇城守机宻諸將瞠視無可否太祖剖决立¶
辦奉命甓城諸將率惰廢太祖按界刻期成于是作色陳¶
檄前下拜曰㳟主命非我敢擅因&KR0047;面按劔大言稱總兵¶
權尊違令者問軍正諸將始皇恐就貼先是城破太祖出¶
廵軍見小児號其母切惻曰吾軍有而母乎悉縱𫠦掠令¶
故夫欢扶去尋濠帥孫徳崖以故舊提其中就食和陽太¶
祖意&KR0059;其　可有德崖故為不告而納之而大非子興意¶
<pb:KR2d0017_SBCK_005-6a>¶
子興遂視師和陽徳崖請謝去太祖畱之不得其前軍行¶
二十里太祖出餞𫠦素聞城中軍閧急促還而前軍反至¶
抽刀扼中道擁馬銜而行太祖窘旣脱銜疾馳則追者箭¶
集于背行十里許復為短兵所及顚墮馬適有故人馳呼¶
共乗而遇徳崖弟自和陽來必殺太祖張甲者&KR0025;𠊓觧之¶
而公存亾未可知敗朱公子當不幸而公苦兩傷吾為子¶
馳視之則子興鎻徳崖而與之酒及還告衆怒猶未&KR0685;張¶
䕶力夜與共&KR0397;旦復覊麻湖中㑹徐逹等以身質太祖歸¶
徳崖亦脱去子興性暴急旣報&KR0311;不成又以太祖權日盛¶
中恚乙未正月䘚歸&KR0830;滁陽子興四子長二子忌太祖威¶
<pb:KR2d0017_SBCK_005-6b>¶
名置鴆酒躬徃迎太祖或微告太祖太祖半道忽控馬仰¶
天為㳟如見神人顧二子正色曰即何負若乃見毒二子¶
誤以聞空語惶恐謝汗浹背下馬伏地稱死罪自是不敢¶
有異謀會宋劉福通奉韓林児称帝都亳馳檄招子興次¶
子為都元帥張天祐及太祖以右左副之㑹和陽食盡太¶
祖略巢湖水軍破元蠻子海牙渡江取太&KR0685;郭元帥與天¶
祐從攻集慶路元福壽埜先等逆拒秦淮水上咸戰死長¶
子病𣦸三子以失職為不利𣦸或曰三舎人皆戰𣦸而季¶
子老舎存一女侍太祖卽郭惠妃生蜀代谷王洪武元年¶
追封子興為滁陽王命有司建祠𥙊以中牢以宥氏為奉¶
<pb:KR2d0017_SBCK_005-7a>¶
祀世守而復老舎家洪武十六年命太常丞張來儀&KR0103;子¶
興廟碑碑言王無後二十八年命旗手衞官李忠召老舎¶
黒窑厰徃四川侯蜀王老舎生謙謙生昇昇生信信生琥¶
世以王孫朝京師琥乞恩弘治中得為奉祀継請乞不休¶
正徳中奪官¶
論曰滁陽果&KR0014;用太祖即天意不属獨不䏻𩔰融覇江¶
　上数十名城㢤卒悻悻求一快𫠦欲擊與四帥而五頋¶
　𫠦以雲雷太祖者厚&KR0105;不可忘乃其謝諸校于和陽不¶
　聞呼太祖而託其妻与子有滁無和想夢𥧌不釋&KR0026;二¶
　子治　以邀未必非遺命𫠦及矣為滁陽廟碑既稱無¶
<pb:KR2d0017_SBCK_005-7b>¶
　後&KR0167;召黒窰外志罪&KR0969;尔尔雖然子褁屍轉𢧐女錫㣧¶
　諸籓即使丗老舎以滁陽矦萬丗不以為𬨨㢤或曰秦¶
　淮之役是死小明而天祐尚存為元帥者但以官著太¶
　祖意不属史乃荒之情有然也¶
<pb:KR2d0017_SBCK_005-8a>¶
　　宋韓林兒¶
韓林兒本姓李欒城人先世尝以白蓮教惑衆謫徙永平¶
元末父山童&KR0167;倡言天下大亂彌勒下生明王出世逺近¶
愚氓翕然信走之于是頴川劉福通與其黨杜遵道韓咬¶
皃等謀動衆以宋末丞相陳宜中嘗自占城歸云帝昺入¶
倭遂聲附之称山童係宋徽宗八世孫生海外淂還當主¶
中國傳檄有云韞玉璽于海東取精兵于日本大率以復¶
興亡宋為辭先是元至元中天下騷動其自湖廣河南山¶
東以徃盗名號者三百餘處戊子台州方國真始據有圡¶
地元憚戰伐以官撫之辛卯羅田徐夀輝稱帝于蘄水以¶
<pb:KR2d0017_SBCK_005-8b>¶
紅巾為號略地設官屬時四月元参議賈魯集丁夫二十¶
六萬濬黄河求禹故道河夫怨山童乃以童謡故有石人¶
一眼天下反之語遂偽鑿石埋濬處如其語民相驚擾&KR0025;¶
亂如騖山童因之&KR0120;亦以紅巾為號縣官捕山童殺之其¶
妻楊與林児遁武安山中福通等以林児主兵䧟頴州攻¶
破羅山確山上蔡眞陽等縣及汝寜府光州息州八月元¶
也先帖木児擊復上蔡殺韓咬児明年其衆尚十餘萬壬¶
辰郭子興亦徔濠淂太祖入滁陽乙未二月福通乃自碭¶
山夾河求得林児歸立為帝軍中羣呼明王都亳州國號¶
宋建元龍鳯母楊氏稱皇太后以杜遵道盛文郁為丞相¶
<pb:KR2d0017_SBCK_005-9a>¶
福通羅文素為&KR0685;章劉六知樞宻院六好殺軍中稱劉太¶
保每䧟一城剉人為糧析鹿邑縣太清宫材建宫室林児¶
徒擁空名事皆决于福通凡&KR0120;兵叛元者遥附𨽻之三月¶
滁陽王卒和陽通遣人招其所屬諸將附宋張天祐徃受¶
命還撽子興次子為都元帥天祐為右副元帥太祖為左¶
副元帥乃設小明王木主載軍中事無大小咨以行然實¶
無所&KR0418;節制丙申元將答失入都魯率兵伐宋福通逆𢧐¶
敗元兵于長葛會哈刺不花引兵来援連敗福通于太康¶
十二月進圍亳州福通不能禦以宋主林児奔安豊時太¶
祖用龍鳯紀年渡江下金陵矣福通用兵無先後之序及¶
<pb:KR2d0017_SBCK_005-9b>¶
首尾呼應之法不固根本亦未嘗扼要以規便取勢寡謀¶
淺慮事無規摹且號令不禀行聽反側子散走于是兖豫¶
而北極大同塞外東至𨖚陽西迄長安南渉江淮皆其鞭¶
弭𫠦及諸將蹂躝民不堪命故敗不旋踵丙申三月福通¶
犯汴梁取大名衞輝等處分軍三道一趨晋冀一闖𨵿中¶
一出山東明年走汴梁守將竹真乃自安豊迎林児都之¶
是時元將多敗或䧟或復唯察罕帖木児兵最勁遠近震¶
之凡福通所遣毛貴之圖山東者&KR0004;䧟膠州元脱歡𣦸之¶
連䧟萊陽攻益都未下趨濟南元山東宣慰使董摶霄大¶
破貴兵于城下元擢摶霄郡元帥有忌其功者譛于太尉¶
<pb:KR2d0017_SBCK_005-10a>¶
紐的該摶霄以老疾辭請以弟昂霄代未㡬復命&KR0366;霄守¶
長蘆摶霄曰吾釋此去濟南必不守行駐南皮詔改拜河¶
南左丞甫受命而貴兵猝至諸將懾請退摶霄曰死報囯¶
耳㧞劔督戰力屈&KR0013;殺不見血有白氣及半空是日昂睿¶
亦格𢧐死貴乃與不蘭奚戰好石敗之不蘭奚奔濟南貴¶
馳䧟濟南殺守將愛的隨䧟般陽及薊州漷州至桞林元¶
樞宻副使達谷珍戰死樞宻同知劉哈刺不花敗貴兵貴¶
還據濟南建賔興舘置屯田三百六十餘處于萊州攻滕¶
州元守將以城降辛丑元命察罕總兵狥山東貴與田豊¶
逆戰皆不利元復東昌冠州時田豊與王士誠俱降于察¶
<pb:KR2d0017_SBCK_005-10b>¶
罕貴獨固守濟南察罕分竒兵間道出宋兵後南略泰安¶
逼益陽北狥濟陽章丘中擣瀕海郡邑自將大軍攻濟南¶
三月復之貴亾走巳亥為趙均用所殺貴黨續継祖復殺¶
圴用而福通所遣李武崔徳丙申破啇州元奉元路判官¶
王淵&KR0120;兵復之九月入潼関殺元𠫵政述律杰元豫王阿¶
刺忒失理會樞宻同知定住引兵復潼関亾何武等復䧟¶
潼関元平章百家奴潰去豫王又復取之武䓁敗走丁酉¶
破武関&KR0208;長安分兵東略同&KR0160;諸州三輔震恐豫王移書¶
求救察罕察罕新復陜州輕兵赴援與李思齊夾擊殺𫉬¶
無数武等敗走福通以其無功責之急遂叛降于思齊而¶
<pb:KR2d0017_SBCK_005-11a>¶
福通𫠦遣田豊丁酉攻東昌元太尉紐的該擊敗之戊戌¶
連䧟東平濟寜紐的該棄東昌走豊據東昌復䧟益都大¶
掠廣平退保東昌庚子攻䧟元保定路元遣樂元臣招諭¶
豊豊殺之不應辛丑與察罕戰不利察罕甥擴廓視為子¶
㑹関保虎林赤等由東河造浮橋而濟豊以二萬人奪之¶
不得関保等且戰且渡拔長淮進攻東&KR0685;豊戰大敗遂與¶
王士誠俱降于察罕為元前&KR0289;下宋𨽻州及濟寜壬寅六¶
月豊復與士誠謀刺殺察罕豊等之降也察罕推誠待之¶
教獨入其帳中六月豊請察罕行觀營壘或勸&KR0025;力士防¶
变察罕不許曰焉得人人防之矣乃輕&KR0016;按豊營為士誠¶
<pb:KR2d0017_SBCK_005-11b>¶
𫠦殺豊等遂入益都察罕卒元朝野震悼追封頴川郡王¶
以子擴廓代擴廓旣領兵攻益都急豊乃間請救于福通¶
福通自率兵徃援亦半道敗還豊等城守堅至穴地通道¶
乃㧞其城擴廓&KR0701;豊士誠以𥙊其父豊等旣死山東地元¶
盡復之而福通𫠦遣𨵿先生與破頭潘諸將破懷&KR0159;等處¶
轉攻䧟晋寜𨵿先生等乃分兵二道一出絳州一出沁州¶
踰太行㷊上黨及攻破𨖚州元將虎林赤擊敗之関先生¶
轉攻䧟晋冀雲中雁門代郡遂掠塞外諸郡察罕遣𨵿保¶
等分兵阨塞絶其歸路屡擊敗之已而元周全與伯帖木¶
児有郄以懐慶叛歸宋劉福通盡驅其民入汴全還攻察¶
<pb:KR2d0017_SBCK_005-12a>¶
罕洛陽察罕登城以大義責全全愧退師福通以其師不¶
進殺之時関先生乗察罕還兵河南乃自塞外東還攻保¶
定不克䧟完州又西掠大同興和中都諸郡復東向至高¶
䴡界與破頭潘等焚上都宫殿略遼陽元總管李震死之¶
乆之士誠䓁死益都而𨵿先生亦轉戰不利敗亾福通𫠦¶
遣白不信大刀敖李喜喜等之趨𨵿中也不信攻下秦隴¶
破鞏昌以喜喜守鞏昌而身進圍鳯翔元察罕暗益兵鳯¶
翔誘不信等圍城察罕乃自外將鐡&KR0016;晝夜馳二百里分¶
兵張左右翼掩擊之城中亦皷噪出不信兵大潰奔四川¶
随令李思齊張良弼等共擊喜喜于鞏昌喜喜亦敗走四¶
<pb:KR2d0017_SBCK_005-12b>¶
川至于福通𫠦屬吴天保故猺賊聚衆㓂沅州䧟武岡路¶
元湖廣右丞沙班討之𢧐死復䧟靖州尋敗沒福通所属¶
俞君正亦聚衆䧟荆門州知州聶炳死之而别將黨仲連¶
䧟岳州君正復䧟中興路平章咬住與戰敗績判官大都¶
死之義士范忠荆門僧李智固率義兵復中興君正敗死¶
又所属鄧忠起兵䧟建昌路宜黄涂&KR0073;與郡武應必逹等¶
攻䧟邵武路縂管吳按攤不花以兵禦之千户魏淳出竒¶
計擒&KR0073;必逹而復其城盖自己亥八月察罕南下復汴梁¶
福通復以林児入安豊時諸路師咸敗績安豊之勢日蹙¶
癸&KR0407;吳遣吕珍乗擴廓歸河南與李思齊相疑乃將兵二¶
<pb:KR2d0017_SBCK_005-13a>¶
十萬攻安豊福通遣使詣金陵檄救太祖自將以往未至¶
安豊城破福通見殺吕珍戰不勝棄城走廬州左君弼助¶
珍亦敗去太祖遂以宋主林児還金陵曰此椘義帝也諸¶
将議于中書省設御座奉林児劉基從後蹴太祖𫠦坐胡¶
床遂不果尋宻陳天命𫠦在曰此牧&KR0390;子何為者然紀年¶
猶仍龍鳯如故丙午十二月林児殂或曰沉于𤓰歩云凡¶
稱帝十二年太祖始改明年為吳元年又明年即皇帝位¶
國號大明以小明王故不&KR0111;旧也亦以應䜟也¶
　論曰太祖之自宋左副元帥也不足諱也而史乃重言¶
　之林兒即不必果徽宗後乃以欒城䜿子動摇元祚馬¶
<pb:KR2d0017_SBCK_005-13b>¶
　箠𫠦及東西萬里如劉福通等誠可為亂天下之才矣¶
　頋劉誠意之不救安豊属有逺畧夫救安豊則必存林¶
　兒存林兒必更存福通度福通果䏻屈首太祖下惟左¶
　右㢤抑豈䏻乆屈首林皃不為陳友諒江州内擊之計¶
　且&KR0014;聼太祖屈首其下唯左右㦲幸而福通先斃中書¶
　輟座太祖乃無慚徳嗟乎當日孤壁太平以宋呼吸故¶
　堅人知之矣廼宋之疲元力而預為明地者人未之知¶
　也不然以毛貴田豊関先生李武等大小数百𢧐一一¶
　而明身試之即太祖自饒勝略頋寕不百難且後時㢤¶
