# -*- mode: mandoku-view; -*-
#+TITLE: 罪惟錄
#+DATE: 2015-09-12 00:41:00.899154
#+PROPERTY: ID KR2d0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB10n0718-019罪惟錄-卷十九.
<pb:KR2d0017_SBCK_019-1a>¶
罪惟録傳&KR0195;之十九¶
　　武畧諸臣列傳搃論¶
武略者武之　也分文武以見略難以文制武而武以(畧見)¶
益難明開國及　将將者率有天授自八掛印之制以¶
防外重誠善但古推轂之禮不行進止一惟樞部夫彊塲¶
之故淂失争呼吸耳目灼極尚多疑譎頋懸度千萬里以¶
外(且)以生不見&KR0289;鏑者度(之)且以羣生不見&KR0289;謫者争之¶
至于是非紛紜動淹時日論㝎始行則前局大非所更變不¶
知其㡬(矣)以抱柱刻舟之術　國命因之豈不(大)悖¶
　步与(未)可互易　其　即以摧¶
<pb:KR2d0017_SBCK_019-1b>¶
　　　　濟乎而况　則　不勝数也奪¶
無賴知兵固不足論若建文中𫠦急武畧而不一見¶
中樞者昧之矣自謂理莫順全𫝑可𠋣尔念彼操逆莭¶
勝不可敗自勇吾百萬持聖賢之心以不殺𠦑父為兵¶
而耿与李未經專征一頽敝一紈綺徒以名使之名之不¶
副寔奈何㢤合全力委之一𢧐譬闗鷄一蹶不&KR0167;&KR0120;有望¶
而氣盡耳此後　寘燔宸濠三蘖耳合之石城哈宻¶
䓁不成𢧐　厯平諸苗張皇之以為武盖¶
以死地亡　而至扵窮武東南倭害猖獗寔其¶
忘畧而并　援朝鮮　外&KR0212;窮武而䘚之¶
<pb:KR2d0017_SBCK_019-2a>¶
武竆扵無　禦流氛在正徳　朝無朋黨淂專辦¶
賊畧窮而　中以門户不淂當以非門户不¶
當武畧不及　畧両窮扵賊若乃欵塞北而　交¶
&KR0047;自謂&KR0014;知彼　武不振而畧全&KR0189;寔　之逡廵而¶
迆東頋則又不知彼　之甚者也¶
<pb:KR2d0017_SBCK_019-2b>¶
<pb:KR2d0017_SBCK_019-2b>¶
　武畧諸臣傳¶
　　平安¶
平安者滁州人初名保児太祖用兵多蓄義子保児及馬¶
児金剛奴周舎　䓁分守新附城邑保児父㝎從太祖¶
&KR0120;定江南積功任指揮同知從常將軍克元都為燕山右¶
衛指揮使洪武三年從大将軍北伐𢧐殁安襲父職為宻¶
雲衛指揮使歴陞右軍都督僉事燕王兵&KR0120;充𠫵将安驍¶
善𢧐從李景𨺚為先&KR0289;撃燕兵白溝河持長槊直冐燕軍¶
燕朱能為避舎殺傷各相當明日&KR0167;𢧐戰酣忽東北風大¶
&KR0120;&KR0195;沙石掩安軍安軍潰還走與鐡鉉共守濟南濟南圍¶
<pb:KR2d0017_SBCK_019-3a>¶
觧進軍定州大𢧐鞾山斬燕大將陳亨赴東昌與盛庸合¶
大奏克㨗㝷與呉傑䓁軍真定明年三月出真定與燕𢧐¶
单家橋禽燕將薛禄已禄遁去燕王以計誘安䓁再𢧐藁¶
城傑䓁列方陳西&KR0047;燕王曰方陳四面受敵矣乃以軍縻¶
陳三面而精鋭攻東北親帥師循滹沱河繞出安陣後安¶
縦強弩射之矢集王旗如蝟所殺傷甚衆竟不及王安結¶
楼監𢧐軍中無不一以當十王直貫中軍刼楼楼堕安去¶
㑹東北風&KR0167;大𤼵飛瓦㧞木安軍又潰失士䘚六萬餘人¶
都指揮鄧茂陳&KR0583;俱&KR0013;執安傑還保真定安自出兵&KR0070;遇¶
燕王𢧐輙勝一再遇風變輙敗已瞷燕王出北平身帥偏¶
<pb:KR2d0017_SBCK_019-3b>¶
師進攻北平分兵擾其耕牧燕遣劉江還救安師不利乃¶
還建文四年進副縂兵燕兵攻宿州安以步&KR0016;四萬自真¶
㝎出躡燕師後王兵伏淝河待安令王真將百&KR0016;誘𢧐安¶
麾前&KR0016;圍之数重殺真燕氣沮安引三千&KR0016;居北岸王帥¶
数十&KR0016;挑𢧐安軍胡&KR0016;火耳&KR0069;素驍勇持矛直逼王距十¶
餘歩燕&KR0016;指揮童信射火耳&KR0069;中馬馬踣為所禽安以数¶
&KR0016;遁去㝷大𢧐于小河斬燕將陳文燕師敗走安逐王及¶
之馬忽蹶不淂前王脱去先夕王淂夢𢧐若有男子白馬¶
西來曰救駕&KR0116;自喜已與安𢧐果如其夣白馬者漢王髙¶
煦也安軍㝷徙靈壁燕兵&KR0210;其餉道安軍分出護糧王率¶
<pb:KR2d0017_SBCK_019-4a>¶
諸將疾攻靈壁破之執安王爱其材勇釋安縛簡鋭卒衛¶
送北平命世子及郭資善視之燕王即位召安問曰即前¶
日馬不蹶將若何安曰槊若及膚無今日矣上壮其言命¶
掌北平都司事進北京行後府都督僉事永樂七年安入¶
見上曰保児而尚無恙&KR0088;安懼雉經卒¶
論曰平安之才即不如盛庸所任非将軍援靴山斬陳¶
　亨壁單橋縳薛禄襲楊村走李彬藁城之役矢不及燕¶
　王者咫𢧐小河戮陳文馘王真槊不及燕王者咫致令¶
　渡河就麦燕師皇皇使不&KR0025;朱&KR0014;鄭亨之算燕深入不¶
　反矣灵壁𠕅𢧐胡遂以全師与燕𢧐&KR0026;其初睨髙煦于¶
<pb:KR2d0017_SBCK_019-4b>¶
　　良郷持不進似乎&KR0014;忍而終以不&KR0014;忍失之雖然白溝之¶
　　凨夹河之風与藁城之風斉眉山之霧皆天也每勝而¶
　　天為亂之二百五十年之運所由固也嗚呼使吳傑徐¶
　　凱之流皆如安禦燕用𢧐何&KR0205;不如守乎¶
<pb:KR2d0017_SBCK_019-5a>¶
<pb:KR2d0017_SBCK_019-6a>¶
　　盛庸¶
盛庸初以偏將從大將軍炳文及景𨺚征燕多先登景𨺚¶
敗庸入濟南與𠫵政銕鉉固守庸獨夜出刼𢧐晝憑城防¶
禦盡毁北兵攻具㨗聞封歴城矦充平燕將軍代李景𨺚¶
兵進駐徳州燕師掠濟寕庸移營東昌燕王頓兵城下庸¶
背城𢧐列火噐以待燕兵鼔噪前衝庸左翼不動盡為火¶
&KR0266;所傷㑹平安兵亦合庸麾兵大𢧐斬燕大將張玉圍燕¶
王数重燕將朱能率胡&KR0016;奮撃東北角軍士趨之西南兵¶
漸薄燕王易服躍馬突去燕兵大敗走庸軍復大呼噪擒¶
斬萬人翼日再𢧐燕又敗歩卒先登庸乗之復撃殺無算¶
<pb:KR2d0017_SBCK_019-6b>¶
北平震動出師以来未有也當燕兵敗北時土獨以一&KR0016;¶
殿後退駐舘陶庸飛檄真定滄徳諸將水陸犄角以邀歸¶
路三年春燕兵復南岀庸約呉傑平安共攻北平三月庸¶
進營夾河安軍單家橋燕王掠庸陣不能動乃退庸出千¶
&KR0016;追之王率步兵攻左右翼而以精&KR0016;萬人直搗中堅庸¶
麾都指揮荘淂等力𢧐斬燕大將譚淵及指揮董真保等¶
王復以勁&KR0016;掩庸陣後庸軍擁盾層叠自蔽燕將朱能張¶
武等攻之不能入王以木鎻横貫銕&KR1483;向前擲之盾牽連¶
不能蔽燕乗隙急攻庸士棄盾走倉䘚發火器火反燒軍¶
遂却荘淂與都指揮椘智張能咸死之是日𢧐酣各歛兵¶
<pb:KR2d0017_SBCK_019-7a>¶
　入營燕王以十餘&KR0016;逼庸营野宿明日引馬鳴角穿营而¶
　去諸將士相顧不𤼵一矢以上初諭有無使朕&KR0018;殺叔父¶
　名故也明日復𢧐燕軍東北庸軍西南自辰至未互勝&KR0018;¶
　將士皆疲各坐息少頃復&KR0120;𢧐忽東北風大&KR0120;塵埃障天¶
　庸軍中昏暗不辨咫尺燕兵乗風縱撃庸軍大亂燕兵奔¶
　至滹沱河庸走徳州是役也庸恃東昌之㨗謂必破燕將¶
　士咸携金銀錦繡曰破北平張宴痛飲至是盡為燕所𫉬¶
　四年五月燕師長驅至淮上庸南趍旴&KR0455;領馬歩列营淮¶
　之南岸與燕兵相對燕將丘福等率数百&KR0016;西行以小舟¶
　潜濟突庸陣庸猝不能軍遂单舸走六月燕兵次浦口庸¶
<pb:KR2d0017_SBCK_019-7b>¶
率舟師駐江上𫿞陣以待燕師欲還適髙煦至殊死𢧐庸¶
軍奔潰都督陳瑄以舟師援庸反降燕庸率海艘出髙資¶
港禦之復敗走燕王既得國以璽書慰庸安戢山東永樂¶
元年致仕去都御史陳瑛劾庸口岀怨言懐異圖遂削庸¶
爵卒自殺¶
　論曰庸用兵即逺不若燕王然東昌夾河二𢧐皆䏻以¶
　静待動故&KR0014;連殘二　將頗為革朝作氣惜其既動而¶
　不&KR0014;&KR0167;静燕王獨&KR0014;扵動後&KR0167;静兵以是不可屈且庸¶
　之氣易衰也灵壁之後着着俱左即浦口之勝何頼㢤¶
　要之燕王亦犯𫠦忌孤軍深入是也善禦之使之進退¶
<pb:KR2d0017_SBCK_019-8a>¶
　失㩀不善用之則猶置之死地亡地其&KR0289;益利不可當¶
　盖燕已逆料南人無&KR0014;為故每以𫠦忌為𫠦恃徐常馮¶
　傳即一在燕决不敢間走數千里争食也¶
<pb:KR2d0017_SBCK_019-8b>¶
<pb:KR2d0017_SBCK_019-8b>¶
　　金忠(&KR0253;/信)劉江¶
金忠故名也先土干鹵王子也永樂末年上親征阿魯台¶
其衆散去獨也先土干率妻子部屬来歸上以春秋耀甲¶
兵鹵中無所淂鹵淂也先土干則大喜勞賜之過望也先¶
土干呼萬&KR0010;封忠勇王賜名金忠宴坐矦之下伯之上班¶
師𠡠劳苦而譯之曰昔呼邪歸漢突厥頡利歸唐垂青史¶
爾明逹過之金忠聼譯訖復與其妻部屬叩頭呼萬&KR0010;上¶
悉授其部屬為都指揮千百户䓁官凡六十餘人賜忠勇¶
王誥劵金印忠勇王願領前&KR0289;深入不見鹵而還洪熈中¶
加太子太保&KR0418;朝請宣徳三年扈駕廵邉至㑹州請深入¶
<pb:KR2d0017_SBCK_019-9a>¶
捕鹵或言忠且不返閲日大俘斬而還上撫其背曰子朕¶
之金日磾也進太保其甥把台亦封忠勇伯賜姓名&KR0253;信¶
英宗䧟沙漠信擁護為多忠勇王景㤗中卒謚僖順¶
劉江永樂中以搃兵官鎮守遼東偹倭請於金線島之西¶
北望海堝䖏築城堡立烟墩適倭船三十餘賊二千餘人¶
泊馬雄島江令歩隊逆𢧐而身披髪緇衣仗劍如真武神¶
状督率士䘚先伏馬隊邀其歸賊望驚疑敗奔櫻&KR0669;園斬¶
首千餘生擒数百入以功封廣寕伯禄千二百石世襲自¶
是海上数十年民各安業卒贈矦謚忠武¶
　論曰成祖武功之不入乗時者止有禦鹵與倭二武¶
<pb:KR2d0017_SBCK_019-9b>¶
　　畧其禦鹵也毎㤙用口外人淂其死力忠而外呉&KR0098;誠父¶
　　子兄弟一門殉塞下柴秉誠父子邏漠北克任則靖难諸¶
　　勲子弟之萬不及者以是犁庭五氣奪不毛劉廣寕¶
　　之築可稱世廟防海先資而惜後之不知𫠦法¶
<pb:KR2d0017_SBCK_019-10a>¶
<pb:KR2d0017_SBCK_019-11a>¶
　　山雲¶
山雲直𨽻徐州人父青從髙祖&KR0120;百户以靖難功官至都¶
督僉事雪姿貌魁梧善&KR0016;射用&KR0315;子官金吾左衛指揮使¶
與都御史三彰修邉從出塞力𢧐累陞都督僉事宣徳元¶
年栁&KR0159;諸蛮常朝烈等合諸猺獞掠臨桂鎮逺矦顧興祖¶
坐貪滛逮繋以雲代之雲一鼓却賊賊保險峻草木&KR0170;宻¶
嘗掛木于藤壘石其上官軍至断藤壓之無完者雲夜半¶
来火牛角先驅疑賊賊&KR0205;下木石且盡天明率衆鼓噪而¶
登遂盡破之雲前後馘永淳忻域馬平皂嶺三部來賔葫¶
蘆栁城上油迂江諸寨峒賊六千九百有四十奪還男婦¶
<pb:KR2d0017_SBCK_019-11b>¶
千三百八十有七馘思恩安定冝山馬平栁&KR0159;潯梧强㓂¶
三千二百六十有九奪還男女九百八十擒殺興安諸邑¶
㓂二百九十有四七源䓁州土官歸附家屬三百七十有¶
七築堡九城四鋪舎五百餘區陶磚鑿石増崇益厚猺獞¶
竄匿居民按堵者可十&KR0010;雲謀勇鷙𤼵而端㓗如寒士公¶
賞罰嚴號令與士卒同井苦先是廣西鎮帥率坐土官賄¶
敗雲至聞府中故侍䘚敢言召問之曰古稱將不忌貪然¶
乎䘚曰聞新衣漬難湔矣雲曰圡夷饋獻我不彼納彼反¶
見疑死我然乎卒曰天子法黷貨死不畏死天子畏死土¶
夷乎雲曰善于是盡却珍貝土官益服咨諏里老撫安善¶
<pb:KR2d0017_SBCK_019-12a>¶
良原詿誤察誣枉在鎮累&KR0118;左都督正統初䘚贈懐逺伯¶
謚㐮毅雲子俊襲府軍前衛指揮¶
　論曰吾不追責雲父青以大義而特才雲𢧐代鎮逺果¶
　能無負所紀績與開國大勲埓雲𫠦問侍䘚尝逮事前¶
　鎮韓觀觀好醉後殺人䘚每侍観醉必待観醒更白之観¶
　叱不恤也以是䘚不名存其數語猶在士大夫口¶
<pb:KR2d0017_SBCK_019-12b>¶
<pb:KR2d0017_SBCK_019-12b>¶
　　孫鏜¶
孫鏜康勝州人也永樂二十年嗣父指揮同知從出塞征¶
胡功再陞都指揮僉事正統十四年充左𠫵將捕賊䖏州¶
功陞督府僉事𢧐也先都城先登天順元年以奪門功封¶
懐寕伯明年與世券五年奉命充陜西縂兵官與兵部尚¶
書馬昻出禦鹵七月之二日師且發先是指揮馬亮從曺¶
欽所逃席夜走咅鏜欽且反謀刼鏜軍反攻皇城急鏜即¶
朝房卧草奏呼長安左右門令疾造上前告変内庭始淂¶
集兵縛吉祥直廬鏜奕服走太平侯張瑾議討賊賊已呼¶
噪四岀刼殺文武大臣毒上出宻帖門𨻶百户楊能即瑾¶
<pb:KR2d0017_SBCK_019-13a>¶
家問鏜云何能報鏜奮不奪上喜手勅鏜而父子為朕好¶
殺賊賊攻長安右門不淂入移攻左復不淂入益率胡兵¶
直趣東安門彂火光照宫中鏜子輔子軏追賊至東市大¶
𢧐軏奮刀突陣砍欽两膊創賊復合并力圍軏攅槊洞軏¶
軏死鏜急調神砲與諸營兵夾攻欽扶創遁㱕家投井中¶
鏜&KR0120;欽盡收其党咸伏誅進封懐寕矦食禄千三百石與¶
世劵成化七年卒贈涞國公謚武敏¶
　論曰鏜封不必懐寕伯冝懐寕矦即不必懐寕矦子軏¶
　𢧐死冝懐寕矦其父鏜成化初盡革奪門封鏜亦在革¶
　中以功食禄&KR0418;朝靖䘚以㓕賊功子輔嗣矦世¶
<pb:KR2d0017_SBCK_019-13b>¶
　　楊洪¶
楊洪南直六合人祖政洪武中立功世漢中百戸洪嗣官¶
調開平機變敏㨗毎出竒兵擣虗或夜刼營善射百不失¶
一累功陞都指揮守邉屯營專用鐡蒺藜不敗正統中以¶
都督守獨石敗鹵宣府大石門寳昌州捕鹵阿台打刺花¶
斬首功二百封昌平伯食禄千石充總兵鎮宣府鹵畏洪¶
呼楊王土木之変上皇道宣府北狩去洪坐閉関不𢧐逮¶
繋詔獄鹵犯京師出洪獄與孫鏜范廣等撃鹵𣵠州紫荆¶
䓁䖏遂至固安大㨗捕鹵阿歸䓁四十八入斬首功四百¶
八十邀還俘掠萬計鹵去進侯景㤗二年賜世劵時為指¶
<pb:KR2d0017_SBCK_019-14a>¶
揮杜蘅所誣廷臣論救貶蘅事白継復為部卒李友全所¶
奏天子付洪自治鎮宣府卒贈頴囯公謚武㐮洪子傑嗣¶
候言臣家一侯三都督諸蒼頭淂官旗者十六人乞停蒼¶
頭職役許之未㡬卒傑庻兄俊嗣侯俊先以擒叛者喜寕¶
功陞都督¶
　論曰洪與石亨皆從獄出成監&KR0038;大功然則于粛愍¶
　之&KR0014;使怯也而昌平謙辭官旗不受與亨何如故能以¶
　功名世其家&KR0137;以土术之圍洪&KR0014;以精兵擊其後可¶
　無此難此不　兵之論丗萬無聼逆振東西而能奏¶
　績者固宣府亦一説也¶
<pb:KR2d0017_SBCK_019-14b>¶
　　朱永(純/臣)施聚忠焦礼劉聚(孫/曉)&KR0253;貴¶
朱永始封祖謙永樂中嗣父真指揮僉事厯功以都督充¶
鎮朔將軍搃兵宣府英庙北狩謙率子永出謁頓首&KR0152;献¶
犒軍劳鹵金帛堵截有功景㤗元年禦鹵石&KR0280;及龍門関¶
敗績&KR0170;詰已而斬首中律封撫寕伯䘚子永嗣伯永𫿞重¶
有紀律天順中退鹵宣府歸贈撫寕矦謚武㐮仍縂兵三千¶
营兼搃神机营&KR0167;團营充搃兵官成化中充靖鹵將軍征荆¶
㐮反側有功進流矦&KR0167;充平胡將軍禦鹵大同予世伯又以¶
乎鹵將軍禦鹵榆林有功封矦世立&KR0197;搃制陜西三邉七¶
年鹵入屯栁𣗳泖永出竒邀𢧐有功加太子太保十四年¶
<pb:KR2d0017_SBCK_019-15a>¶
<pb:KR2d0017_SBCK_019-16a>¶
封懐柔伯与世劵聚智勇朴直在遼訓練有法増繕障塞¶
興修儒教鹵人畏服䘚贈矦謚威靖¶
焦禮山後人父八思台開國時来降除薊州衛指揮僉事¶
禮&KR0025;父有軍功宣徳中嗣父官以縂官左都督守遼東二¶
十餘年天順初封東平伯予丗劵䘚贈矦謚㐮毅¶
劉聚清豊人叔永誠以太監出鎮&KR0372;泉聚厯功陞都督同¶
知天順中捕曺叛陞左都𥆳成化中大破鹵也烮忽于延綏¶
身被七創不退斬𫉬多封寕晋伯八年以征鹵将軍禦鹵¶
榆林斬𫉬功予世伯劵&KR0167;設伏大破鹵于鎮靖堡卒贈矦¶
謚威武¶
<pb:KR2d0017_SBCK_019-16b>¶
&KR0253;貴江都人靖難中以小䘚累丗昌國衛同知征鹵九龍口¶
大松嶺屡㨗撃叛畨功陞都𥆳僉事充副搃兵盡乎諸畨掛蛮¶
將軍鎮守正統中討戎王阿台擒乃顔刺忽李羅䓁封㝎西¶
伯予世劵貴奮&KR0120;歩伍雖貴与士䘚同&KR0372;苦凡搗賊衣服噐¶
仗身自嚢負不役一人天性朴寔&KR0111;已下人以故所向成功¶
為一時名将䘚贈涇國　謚武勇孫琬嗣矦成化中搃兵&KR0372;¶
粛及南京操充團营官言事多合時務出斬鹵偏頭関議鵰¶
鶚堡不冝移于滴水䘚贈凉國公謚敏毅世矦¶
　論曰洪永以後以功預五等之封者多倖即否以初勲声¶
　讋&KR0137;又積𫝑素習大率䂓便為較易也保國之贈豈平¶
<pb:KR2d0017_SBCK_019-17a>¶
　即逺不逮六王其于東平㝎興䓁猶望塵隔鞭弭百尺也¶
　若施聚之慟&KR0152;西援劉聚之七創不退咸以　&KR0108;而焦礼之¶
　東　者迄二十年猶有開&KR0038;乆任邊臣如葉旺馬雲故事¶
　盖礼既辦而用礼于三韓者誠有略在也¶
<pb:KR2d0017_SBCK_019-17b>¶
<pb:KR2d0017_SBCK_019-17b>¶
　　王信¶
王信字君實陜西南鄭人正統中世官寛河千戸父忠征¶
迤比殁𢧐母岳生信甫半&KR0010;指莭後旌為忠臣莭婦云已¶
已鹵犯京師信拒𢧐西直門功陞指揮僉事景泰六年從¶
征五開諸蛮&KR0118;指揮同知天順五年破曺賊東市&KR0118;指揮¶
使成化初守通州改守倒馬関移守荆㐮二年石和尚劉千¶
斤反荆㐮信進㨜房陸賊四千餘衆突至圍信援絶信不¶
及千人多張旗火疑賊歴四旬餘間令死士出近賊舉砲¶
賊謂援兵至驚走追斬有功㑹永順保静二&KR0212;世相&KR0311;殺¶
信曉以威福輙觧靖州及武岡蛮不靖守臣議勦之信廵¶
<pb:KR2d0017_SBCK_019-18a>¶
邉面諭竟不煩兵而下召諸苗犒牛酒詰以順逆故咸稽¶
顙曰連&KR0010;苦麾使徴索故挺&KR0120;今將軍來敢後争代輿夫¶
肩信示敬陞都指揮同知歴鎮湖廣條上慎專任寔倉儲¶
修兵衛禁科罸四事十七年䟽言湖廣蛮&KR0212;雖腹中之蠹¶
實無能為但我軍奸&KR0219;之徒利其窃𤼵可以邀功今但𨕖¶
精鋭加隄防而以公正仁恕持之其患自息荆㐮流逋本¶
意逃避徭役長子老孫已成家業濫加誅殺恐傷和氣又¶
濫陞官員無慮千百無一矢之劳冐崇階之賞乞㢘勘削¶
奪陞都督同知總理&KR0519;運即曰上道常語人曰荷囯厚恩¶
未能报稱此行當以江水洗滌肺腑少盡區區信沈毅簡¶
<pb:KR2d0017_SBCK_019-18b>¶
　重啓䖏儒素出入省騶從歴鎮大&KR0022;不营&KR0059;産金玉竒玩¶
　一無所嗜平居黙坐展玩經史寛&KR0129;緩帶糲飯&KR0188;&KR0245;嘗曰¶
　儉足以乆死之後不以侈靡貽子孫故人婚䘮傾嚢賑恤¶
　出鎮三十年笥無華衣厩無肥馬鈐閣之下寂無人聲諸¶
　搃兵&KR0096;者多為子孫营官信独否但令讀書自力子継善¶
　從善皆舉進士有名劉大夏在兵部嘗曰余毎用將便思¶
　王君實¶
　　論曰忠莭足以風人况其膝下信大知兵而所言不右¶
　　兵以不用兵為&KR0014;兵腹中之蠧寔無&KR0014;為二語已足了¶
　　當西南諸版嗟諸有功西&KR0047;者皆故缺之而求完者也¶
<pb:KR2d0017_SBCK_019-19a>¶
　　皆此缺之而彼求完者也不求完故無缺信讀書本其¶
　　𫠦學父以忠教二子&KR0014;述&KR0098;成世家¶
<pb:KR2d0017_SBCK_019-19b>¶
　　&KR0311;龯(保勛楊/英孫鵉)¶
&KR0311;龯字廷威南直江都人初祖傭卒給事縂兵府便嬖適¶
總兵意遂令冐&KR0071;&KR0311;姓仇祖父皆死倭以指揮僉事恊守¶
寕夏其舎人為搃旗龯既為縂旗子以功歴逰撃將軍正¶
徳五年寘鐇反龯䧟賊中京師訛言龯從賊興武營守偹¶
保勛者故與賊婚姻且為外應李文逹賢曰勛必不從賊¶
疑勛等不用諸與賊通者皆惧不復反正矣詔勛𠫵將而¶
龯為副縂兵討賊勛䟽上臣母及妻子俱在賊中臣義不¶
顧家必渡河食賊&KR0079;謝朝廷而龯廼偽從逆鐇称病不事¶
事隂約勛及楊英待諸兵至河上從中&KR0120;内應諸兵既至¶
<pb:KR2d0017_SBCK_019-20a>¶
龯令人語賊何錦冝急出守渡口横城堡防决河灌城遏¶
東岸兵勿西渡錦果出而㽞賊周昻单昂來問病龯益堅¶
臥呻吟言旦夕且死蒼頭卒&KR0120;捶殺昂龯便褁甲跨馬出¶
門一呼故校咸從奪城門擒寘鐇歸詔陞總兵寕夏封咸¶
寕伯食禄千石與世劵而英武陵人為寕夏副總兵初出¶
屯楊𩔰堡以延綏兵與龯同事七年龯充平賊將軍征流¶
賊趙燧劉士䓁功進侯加禄百石十六年䘚謚武㐮子昌¶
病昌子鵉嗣矦鵉字伯翔居京師小巷儉如京官第嘉靖¶
三年議禮上&KR0082;考興獻廷臣皆淂罪武㝎矦郭勛會文武¶
六十四人請伯考孝宗鵉與焉得寵縂兵&KR0372;粛坐貪虐論¶
<pb:KR2d0017_SBCK_019-20b>¶
革賄嵩子世蕃復&KR0120;已兵部尚書彭澤為延譽公&KR0056;間十¶
八年以征&KR0212;將軍與𠫵賛兵部尚書毛伯温征安南挟𠡠¶
書欲令鎮守安逺矦珣庭謁珣不可&KR0013;劾㑹安南納欵加¶
太子少保&KR0315;一子所鎮撫鎮両廣以副將軍扈駕承天改¶
鎮陕西以㨗鹵加太子太保&KR0315;一子所鎮撫二十六年三¶
邉督臣曽銑屡㨗鹵議復河套調荘浪兵不應劾鵉科歛¶
士䘚沮撓軍機以廵撫楊愽附鵉並奪俸十二月復劾鸞¶
下錦衣逮繋明年上疑復套之議不可行督責大學士言¶
同官嵩遂借銑傾言言罷逮銑獄訊鵉從獄中上書反誣¶
銑先鹵入延安覆軍匿不聞尅耿軍粮巨萬宻遣其子淳¶
<pb:KR2d0017_SBCK_019-21a>¶
託言婦翁蘇綱賂言表裏為奸事乆不𤼵銑自知罪重乃¶
倡復套倖非常功自觧上命并捕淳綱已而法司擬銑無¶
正律上曰銑𡚶議開邉匿敗殃民無正律已乎强坐結交¶
近侍律斬鵉出獄二十九年鹵数盗邉&KR0120;鵉縂鎮大同復¶
太子太保八月鹵俺荅脱　辛爱等合諸部大入上命鵉¶
兼將各路兵出禦鸞嬖人時義侯荣語鵉曰鹵方請市朝議¶
未定願身走幣俺荅義子脱脱云中朝已許鵉開市幸過¶
大同弗入鹵果信鵉不犯大同引而東則又聼義荣計上¶
書請入衛以結于天子詔壮之許壁居庸候変鵉輙露開¶
市意以為邉臣&KR0059;通于下孰若朝廷明賞于上將以信鹵¶
<pb:KR2d0017_SBCK_019-21b>¶
前諾以倖一日無事方在議鹵&KR0025;古北口潰墻入至通州¶
沮河不淂渡分掠宻雲昌平諸州縣京師震詔勤王鵉¶
先至副總兵徐珏小㨗白河孤山鵉以爲功即軍中拜平¶
鹵大將軍莭制文臣三品以下武臣搃兵以下不用命者¶
許軍法從事時保定延綏宣府山西遼東勤王兵皆至鸞¶
總諸鎮兵賜襲衣玉𢃄上尊千金及宻啓封記曰朕所重¶
惟&KR0056;一人淂宻啓奏時勤王兵饑疲鸞軍獨飽徒張聲𫝑¶
不一𢧐鹵西北行大掠焚民盧鸞尾鹵淂六級以献曰𢧐淂¶
之鹵由鞏華城犯諸陵轉山西初鵉兵掠食村落都御史¶
王儀守通州捕掠者斃獄鸞兵大譁儀坐削籍時偵報不¶
<pb:KR2d0017_SBCK_019-22a>¶
實城中日数十驚鸞部大同軍故為推髻稱遼東軍肆掠¶
無忌託三衛之導鹵者也鸞方&KR0170;大眷人不敢忤大同軍¶
帝亦知其不律以鵉為諸援先不問已丑鹵大以金帛人¶
畜北載詔鵉率諸鎮兵北之大敗昌平鵉㡬&KR0013;擄鹵循古¶
北故道去零拾死鹵及平民首八十餘級上之上以為功¶
加太保時復永樂中三营舊制以鸞為總兵提督賜戎¶
政之印十月鵉請調各邉兵防京兵部曰禦㓂不於門而¶
於堂乎帝命宣大二鎮弗調㓂至即入援凡属大將軍各¶
鎮共六萬八千人班京師操以主事申燧為京营廵視廵¶
視燧𢙣鵉驕擅䟽营政更始不當决計于一人上以宻示¶
<pb:KR2d0017_SBCK_019-22b>¶
鸞鸞曰是制鵉不得為也上下燧拷訊外調之遂革廵視¶
十二月鵉奏薊州大同縂兵不勝任以所&KR0059;代㫖&KR0025;中下¶
兵部尚書王朝瑞曰外鎮不属鵉鵉擅上詰責朝端三十¶
年三月馬市議成上許一&KR0010;二市鸞主之土事楊継盛諌¶
阻坐斥四月許鸞縂京邉兵都御史啇大節恐鵉&KR0096;重不¶
掉請分属以便責成論死六月鹵以馬市通謝九馬鸞謂¶
&KR0212;俗敬&KR0190;用九冝荅賚從之時鹵挟市徃来無忌率以疲¶
老強納要貨幣有司廪餼稍拂意輙開詬其&KR0219;者易漢人¶
服入堡奸婦女邉將畏不敢𫿞鹵鹵小入噤不聞軍士拒¶
死鹵者扺死之矣時有叛人蕭芹教鹵优邉鵉厚賂鹵逮¶
<pb:KR2d0017_SBCK_019-23a>¶
芹以為時義縛淂之義陞指揮僉事而鵉加禄&KR0315;一子錦¶
衣世襲陞監市史道為尚書時中朝皆知鹵市非計不敢¶
有所言乆之鹵貧者無馬可市請以牛羊易菽荳詔不許¶
廷臣遂追論市議而鵉乃自請𢧐頋不敢犯鹵&KR0133;先朶顔¶
總督何棟不可已侍&KR0048;何棟誘擒叛人哈舟児陳通事于¶
朶顔上論鵉功加太子太師嵩子世蕃以與陞&KR0315;遂势&KR0466;嵩¶
上嵩歎曰飬&KR0849;遺患矣又明年鵉欲縱鹵南下始與决𢧐¶
兵部尚書趙錦持不行遂請出邉上惜鵉不許鹵益盗邉¶
掠懐仁指揮僉事王恭死為鵉𢧐泥河但𫉬二十餘級嵩¶
遂語上必大創鹵乃録功鵉又言猫児庄斬鹵首五級請¶
<pb:KR2d0017_SBCK_019-23b>¶
賞兵部不可上䘚賞之而鹵報愈急上悟乃召鵉還鵉乞¶
罷不許疽𤼵背&KR0167;請輿疾赴軍復不許收其勅印以時陳¶
代鵉而大學士徐階遂宻䟽鵉通鹵誤國状命錦衣陸炳¶
訪之炳素𢙣鵉故恐義荣亾走鹵中道擒之曰此邀鹵入¶
㓂也鵉死一日矣追戮之傳示九邉父母妻子與義荣皆¶
斬籍其家諸党鵉兵部尚書錦戍邉光禄寺&KR0056;董&KR0375;中口¶
外為民兵部侍&KR0048;&KR0253;應奎通政使唐國相皆坐竄鵉既誅¶
上親舉謝典于内殿告郊社宗廟先師帝王詔天下百官¶
表賀革戎政𠫊凡鵉所改寘悉罷之¶
　論曰定逆之封易與决扵原者不同孫武敏之与仇武¶
<pb:KR2d0017_SBCK_019-24a>¶
　㐮是也王新建則誠以平蠻功不止于㝎濠且又初&KR0013;¶
　讒而追録之者鸞与郭鄖阿大礼𫉬上竉鵉又恃口給¶
　凡八佩將軍印明朱永与鵉両人耳曽𥆳即不必果復¶
　套而才足威邉鵉初恃分冝䘚無分冝䝉餙之㨗豈能¶
　乆倖哉相傳鵉病𠟵見有大學士夏言侍郎曽銑索命¶
　頓首榻百哀謝罪䘚死¶
<pb:KR2d0017_SBCK_019-24b>¶
　　楊鋭¶
楊鋭字進之其先南直蕭縣人父瓉南京羽林前衛指揮¶
僉事鋭襲職正徳中署都指揮僉事守俻安慶諸郡宸濠¶
且為難輙宻求故元佘闕城守事請戍湖口習水𢧐移繕¶
皖城多後井聚矢石火器戒嚴而預設鉤距江側與郡守¶
張文錦䓁力禦賊前鋒遇銁距敗射中緋衣賊凌十一殺¶
数百人濠至令郡人潘&KR0583;偽諭鋭䓁出降不應遣吏黄洲¶
責&KR0583;大義鵬退復腰斬其家人梟城上飛火賊所架敵楼¶
立燼亦沸湯沃之賊多傷不敢近已賊結木為棧髙與城¶
齊挟兵突北濠鋭詭以極大木砲&KR0013;之以緋引石填砲至¶
<pb:KR2d0017_SBCK_019-25a>¶
重金鼓迎置城上降四拜標題大將軍向木棧將𤼵賊望¶
見驚却潜使䘚從間道出燒棧盡賊&KR0629;則又令善泅者夜¶
從水中宻斬其舟䌫放中流賊夢中驚又故潜鳴其礟賊¶
益优乗𫝑捕殺而南昌敗信至濠遁去㨗聞褒諭有曰十¶
八晝夜劳苦詎可磨寔授都指揮僉事充𠫵將仍守安&KR0159;¶
嘗䟽荐鄭岳胡世寕可大用十六年論功進都督僉事&KR0315;¶
子評羽林千戸嘉靖中鋭嘗佩征鹵將軍印鎮守遼東改¶
總&KR0519;疾歸䘚鋭亷歴官足不及&KR0096;門一步臨殁&KR0809;無一錢¶
諸子鬻衣為葬¶
　論曰南昌不㧞以南昌之後適合走魏都故事然鋭¶
<pb:KR2d0017_SBCK_019-25b>¶
　　亦可謂&KR0014;守張文錦寔佐之而不可&KR0111;&KR0047;京守偹指縦¶
　　之力盖楊征鹵之&KR0418;宻移誠早習𢧐繕守具䖏之以暇¶
　　主客𫝑成主逸而客劳矣¶
<pb:KR2d0017_SBCK_019-26a>¶
<pb:KR2d0017_SBCK_019-27a>¶
　　萬表¶
萬表字民望别號鹿園居士浙江寕波人玉貭方頥額有¶
三文風采殊倫忼慷尚大莭讀書目数行下年十七襲衛¶
指揮僉事&KR0016;射之暇燒燈讀書以武舉中式授都指揮歴¶
漕運𠫵將者二&KR0519;鎮搃兵掛印者二及南京中軍都督府¶
僉書嘉靖庚子二洪水涸漕舟阻議者謂黄河改流表著¶
論折之力言漕河惟用洸汶沂泗諸泉足以濟且云二洪¶
以下反用黄河之水而&KR0111;其故及水不來至䟽濬以引之¶
此所謂以病為藥也&KR0002;于衛輝置倉&KR0010;以鳯陽諸衛之卒¶
部鳯陽諸郡之糧令由渦河逹陽武歴七十里輸于衞輝¶
<pb:KR2d0017_SBCK_019-27b>¶
其势甚易如昔山東流賊之変運道中梗又可為偹変一¶
䇿以松江太倉近海&KR0010;糧厚與僱直量運三四萬石使海¶
道漸諳為事変之偹又一䇿也從来太倉則例每糧一石¶
耗七升至㮣斛&KR0002;輕齎之羡尽還運卒故䘚有餘力運無¶
愆期後官悉収之朘削四岀人不聊生此其患不獨在貧¶
軍而且移之國計矣累累数萬言且極陳本折通融為國¶
長利而又欲開河北山東圻内一𢃄荒田重農薄賦為漸¶
减&KR0010;&KR0519;之地&KR0057;根本至論識者韙之海上倭&KR0120;表語廵撫¶
周珫賊㩀内地乆近賊䖏民不淂田逋&KR0018;日多催科愈廹¶
相率去為賊是驅之使𦔳其熖也冝亟請蠲積逋懸賞格¶
<pb:KR2d0017_SBCK_019-28a>¶
曲離以黨兼下募兵令土著之餉等客兵則人人樂歸如¶
得士十即賊减十也以較用他兵孰利因作海㓂議𫠦為¶
籌畫甚具賊方蜂屯諸島歙王直者以驍雄魁其曺表䇿其¶
踈莾可誘而縳也鄞人蔣洲張惟逺又坐通畨當逮許𫉬¶
直以贖且以上賞許之未及行表卒後縂督胡宗憲䘚遣¶
洲渠魁立致東南晏然一時称竒功不知皆表本謀也嘗¶
論北鹵有曰古&KR0212;翟侵中國未有中國人不為之用而能¶
突入者諸邉自將&KR0096;移邉政日廢屯田塩法壊而邉儲不¶
𠑽士心日離凡叛亡之䘚鹵皆厚遇之與婦生子給以牛¶
馬孳息土俗漸冝心一于鹵然後用為向導故地里之迂¶
<pb:KR2d0017_SBCK_019-28b>¶
近兵力之強弱貨財盈虗人心離固將帥勇懦事𫝑難易¶
皆淂預知之而諸邉飢餒劬瘁之䘚聞先叛亡者頗淂志安¶
好輙相継効&KR0057;而不亡者亦無固志是則深可&KR0104;耳表少¶
𥊏玄學已而閲内典獨契于心関西釋自然者以苦行錬¶
魔表與語大悦之自是𠫵䆒不輟一日披衲入伏牛山曉¶
行見日升忽大悟遂謂語言精切不離見觧偶與羅逹夫¶
論道臨江逹夫引為益反表雖超詣獨徃而諄諄導人實¶
行謂夫子教人文行忠信至命與仁則罕言之為文敏給¶
踈暢直冩胸臆𫠦著諸書行于世嘉靖丙辰正月無疾端¶
坐而逝是日大星隕于庭光射数十丈¶
<pb:KR2d0017_SBCK_019-29a>¶
　　論曰表以兠鍪&KR0120;而精扵畫屯運邊海諸計著著中欵¶
　　後世果通其議中邊搶攘可指頋㝎也𫠦調本諸学非¶
　　矜才比𫠦著學庸志畧論語心義孟子摘義道經贅言¶
　　九河&KR0462;言玩鹿亭稿及詩抄經濟文録灼艾集濟世良¶
　　方𤣥門入道資粮山中集無及韜鈐者𫠦為悟&KR0085;以通¶
　　之也上應列星有自来矣¶
<pb:KR2d0017_SBCK_019-29b>¶
<pb:KR2d0017_SBCK_019-29b>¶
　　王翺¶
王翺字九臯北直塩山人也永楽十三年會試淂翺苐五¶
上以北京甫開科魁畿内甚喜翺遂以布衣召見廷試二¶
甲第一人&KR0024;庻吉士授大理左寺正詿誤左&KR0118;行人宣徳¶
中歴僉都御史正統元年出鎮江西改廵撫浙江四年松¶
畨用兵不效&KR0167;改四川𠫵贊軍務招&KR1880;一十八寨移鎮陕¶
西六年東鹵入㓂我師敗績幾撼漁陽上乃假翺便冝出¶
提督翺至深溝崇墉亭障一新&KR0463;&KR1380;接千里鹵至噛歯還¶
　　斬功陞右副都御史轉左景泰三年召還掌(都察院)¶
　　　加(太子)太保㑹廣西峝蠻不靖翺出¶
<pb:KR2d0017_SBCK_019-30a>¶
　　兵威　推誠撫諭諸蠻觧去陞吏部尚¶
　　清&KR0073;𨹧復位㘴易儲落太子太保李賢時¶
　&KR0048;石亨欲引賢入閣賢不可亨&KR0167;諷翺自陳去請賢代¶
賢又不可乆之賢入相上用亨訴出賢𠫵政福建以問翶¶
翺力請召賢還直内閣曹欽反撃賢朝房傷首欽挾賢至¶
翺所併執之翺曰朝廷何&KR0018;汝汝反汝殺他人寕殺我欽¶
謝曰豈敢犯長者要翺与賢為奏請及至朝門門閉賊必¶
欲殺賢得翺力觧乃已賊誅加翺太子少保上嘗語翺北¶
人質雄偉文章藻餙俱不及南人顧緩急淂力以是推轂¶
北人常多悉私　舉上每呼老王不名成化元年加太子¶
<pb:KR2d0017_SBCK_019-30b>¶
太保諭雪雨免朝　年&KR0858;䔍乞致仕上手勅慰問卒年八¶
十有四贈太保謚忠肅翺出撫諸鎮在遼最乆邉塞孤懸¶
軍興輙匱翺縁俗立法細大收贖十&KR0190;年間淂金穀馬牛¶
羊&KR0190;十萬邉用充饒器械明利簡練卒伍賙賉窮乏偶配¶
鰥寡人情大悦翺言蠻夷撫捕各有機宜以故川廣驛騷¶
民𫉬寕字仲孫疄&KR0315;入太學白翺求試翺曰汝學尚未㦯¶
誤入選則妨一寒士矣裂卷焚之女偦賈傑既登第曰夫¶
為祈一京秩翺毅不可生平不受人遺翺自遼左還京¶
(太)監荣素清謹俄出匣中大珠為别翺大驚訝¶
　　曰豈　賄得　乎昔先皇　僧保𫠦¶
<pb:KR2d0017_SBCK_019-31a>¶
　　予淂　馬今以半饋公旌惓惓於公尔公¶
　為何如人翺感其言受之亡何榮卒翺求荣¶
　出前珠贈之封識宛然舊也二子鬻之值四千始買居¶
以奉荣祀英宗特命有司為翺起第塩城溢數楹翺以非¶
例拆去李南陽曰臯陶言九德王公有五乱而敬擾而毅¶
簡而亷剛而塞強而義子竚世錦衣衛副千户¶
　論曰不&KR0059;其子婿還贈珠公而廉矣以此二字厲武何¶
　堅不克而况有臯陶九之五相傳翶詣閣至左順門𫠦¶
　随一主事与内侍語作喜色翺毅曰曽讀論语郷黨章¶
　来𬨨位色勃如也作如何觧主事警服又在邊一指揮¶
<pb:KR2d0017_SBCK_019-31b>¶
　孫璟者鞭有罪戍䘚死其妻女死殉之怨家指為殺一家¶
　三命法司疑翺曰䘚罪不勝刑死妻女死䘚非殺也与璟¶
　何與妻女冝旌猶以䘚罪免獄稱平翺在邊大率以抵罪¶
　律無益死者之家及抵而兩家咸敝遂徃徃問死家&KR0133;贖¶
　則貸以責功故邊衛&KR0085;而多勇惜易儲時無一言¶
<pb:KR2d0017_SBCK_019-32a>¶
<pb:KR2d0017_SBCK_019-33a>¶
　　王驥¶
王驥字尚徳北直束鹿人長身負殊力便&KR0016;射通法律尤¶
曉暢戎畧以永樂中進士授兵科給事中上自神聖群臣¶
&KR0418;職不贍給事中職不專封駁論建驥嘗&KR0418;命山西&KR0346;邉¶
偹奏蠲盬池逋課二十餘萬緡&KR0118;副使山西益以持憲有¶
聲超順天府尹事治&KR0118;兵部右侍郎進尚書時西鹵阿台¶
朶児只怕&KR0190;盗甘凉諸邉驥輟部務行邉許便冝是時都¶
督&KR0253;貴追鹵至魚海子將及之而偏將指揮安敬沮不進¶
𩦸輙戮敬軍中以殉且責貴諸軍股栗驥乃請分兵畫地¶
以守㝷有㓂任禮為平羗將軍&KR0253;貴趙安副(之)𩦸時為監¶
<pb:KR2d0017_SBCK_019-33b>¶
𥆳討朶児　請進止悉耴𩦸𩦸諜鹵营狼(山)等處乃授¶
&KR0253;貴前&KR0289;與約不能成功勿相見貴奮前摶鹵敗之鹵涉¶
黄河遁去&KR0167;迢敗之石城鹵食盡竄兀魯乃地北依阿台¶
貴&KR0167;以精&KR0016;二千五百出鎮&KR0212;間道兼行三日夜及鹵復¶
大敗之淂其偽左丞脱羅及裨校百人斬首三百餘級𫉬¶
金銀璽印各一駝馬兵甲以千計朶児只怕与阿台以&KR0190;¶
&KR0016;遁㝷暍死而任礼大兵　至格桐林淂偽樞宻同知僉¶
院十五人明日至亦集乃地淂偽萬户二人為嚮導穷追¶
五百餘里至黑泉而還招其平章阿的平并部落&KR0190;十帳¶
来䧏右軍趙安䓁出昌寕至刁力溝淂偽右丞逹魯花赤¶
<pb:KR2d0017_SBCK_019-34a>¶
三十餘人駝馬兵甲稱是㨗聞貴礼皆進封伯爵而𩦸兼¶
大理寺卿併食其俸㝷詔還理部事乆之麓川宣慰使思¶
任叛雲南縂兵沐晟与弟昻討之&KR0190;不利晟至自引絶上¶
命㝎西伯&KR0253;貴為平蠻將軍𩦸總督軍務率副將軍李安¶
劉聚䓁大𤼵両都諸鎮漢圡兵合十萬討之㑹賊酋刀令¶
道等以衆三萬象八十抵大&KR1380;州欲畧景東諸䖏𠫵軍兵¶
部侍&KR0048;侯璡䓁徼破之𩦸奏分道入會騰衝方抵金齒賊¶
别部陶孟刁門捧以鎮康降乃遣𠫵將冉保䓁率輕兵五¶
千受之囙其衆破　刺寨進攻孟通而𩦸䓁以兵二萬水¶
陸攻上江　其伏兵焚上江寨殺其將刁放戞刁　漢父¶
<pb:KR2d0017_SBCK_019-34b>¶
子鹵刁門斬馘一萬餘級上江平遂由夾象石渡卜江¶
移駐騰衝孔道&KR0047;　遣指揮江洪䓁八千人哨抵木籠山¶
而思任令陶孟靠者軍心䓁以二萬餘衆乗髙𠟵險為七¶
营相拒𩦸親率中軍夾撃遂破殺靠者軍心䓁乗勝進撃¶
麓川大震敗其象陣子泥溝箐于永毛摩泥寨而別將冉¶
保合木&KR0022;兵降其&KR0212;衆十二寨斬首鹵二千餘級𩦸䓁遂¶
進圍麓川縦火焚其門俘斬及溺死者&KR0190;萬人思任夜携¶
其二子走孟飬&KR0167;走緬甸緬甸斬思任歸其首京師㨗聞¶
𩦸請㽞兵分守金齒&KR0170;化䓁䖏而是時維摩州賊&KR0330;&KR0048;羅¶
稱廣新王以叛詔𩦸旋師討之𩦸曰此不足血吾刅矣遣¶
<pb:KR2d0017_SBCK_019-35a>¶
偏師壓其境曰王尚書大兵至賊聞警潰&KR0330;&KR0048;羅走安南¶
傳檄之安南王惧斬其首并妻子來獻廣&KR0047;冨州圡守交¶
𢙣十餘年不觧𩦸諭之立釋搆師旋特封𩦸推誠宣力武¶
臣特進荣禄大夫柱國靖逺伯&KR0010;食禄千二百石子孫世¶
襲賜誥劵而貴進封㝎西矦賞亦如之餘陞賞皆𬨨望府¶
庫為竭已而思任子思機率餘衆𠕅&KR0120;上&KR0167;命𩦸縂督雲¶
南軍務𩦸至不淂利詔遣定西侯貴以兵五萬㑹討稱思¶
機為亂兵𫠦殺召還㑹麓川&KR0167;立思任少子思禄叛隴川¶
急于是𩦸&KR0167;縂督軍務偕平蠻將軍宫聚討之師抵金沙¶
江賊立柵　以拒𩦸以師老許思禄平俾得部勒諸&KR0212;¶
<pb:KR2d0017_SBCK_019-35b>¶
居守孟飬　但不與官𩦸威名故甚盛至是凡三率師¶
南矣召還京停奨劳敕改𩦸領平蠻將軍印討貴州苗破¶
之𫉬剗平王蠱冨者檻京師僇之加&KR0010;禄百石圡木之難¶
群臣廷劾中貴振株及𩦸景帝初召爲縂督南京機務大¶
司馬于謙弗重也囙事觧其任&KR0418;朝請時禁&KR0059;役閹人俱¶
令藉入宫惟黔囯公寕陽矦淂㽞四人𩦸獨㽞六人𩦸老¶
且八十食&KR0079;躍馬多&KR0025;伎女供帳奉御如王公奪門功𩦸¶
与焉&KR0167;領兵部加號奉天翊衛推誠宣力守正文臣階爲¶
光禄餘如故年八十二卒贈靖逺侯謚文毅子瑺嗣孫添¶
尚長公主拜駙馬都尉¶
<pb:KR2d0017_SBCK_019-36a>¶
　論曰時閹振持内權而𩦸與二豈&KR0014;南北大創不庭如¶
　是以道徳論邉功儒者之言也而使奸使詐亦兵法𫠦¶
　不廢靖遠用振非振用靖遠問宣尼堕都豈&KR0014;拂李意¶
　為之㢤即孟氏不可無&KR0014;　争孟氏也¶
<pb:KR2d0017_SBCK_019-36b>¶
<pb:KR2d0017_SBCK_019-36b>¶
　　沈固¶
沈固字仲威南直丹陽人弱冠領永楽中郷薦入國子監¶
選理刑内臺擢沂州同知或有言沂西寳山社産銀卝舊¶
有課可開採固執奏坑及泉通海不可鑿鑿新坑難為力¶
且卝有無不可知事已入為户部員外&KR0048;以才勅理塩筴¶
廣右督運西茶于四川六番進&KR0048;中出為山東𠫵政督餉¶
給軍迤北還仁宗時以𠫵政同武安矦鄭亨鎮大同英庙¶
即位以固劳邉賜璽書固上便冝鹵衆我寡則臨邉固守¶
我強鹵弱則出境窮追正統三年同將軍方政楊洪䕶貢¶
使出境因絶漠席赤山追勦叛鹵還六年總理兵食給總¶
<pb:KR2d0017_SBCK_019-37a>¶
督邉儲印記請屯田大同中路青陽林馬頭山䓁䖏東路¶
爛柴溝陽和灘䓁䖏又請&KR0418;命征行必責居守廷議咸是¶
之陞户部右侍郎上邉情十䇿不决十四年鹵果踰盟淂¶
諜先以聞時西寕矦督𢧐不利諸將或𣦸或遁固居守獨¶
完車駕親征駐大同三日上既䝉塵&KR0167;至大同上索犒鹵¶
郭登難之固曰府庫上有也不命猶出矧&KR0167;有命与都督¶
劉安給事中孫祥知府霍瑄並出見盡獻所有進右都御¶
史&KR0167;具禦鹵䇿不報轉左乞致仕&KR0025;之英宗&KR0167;辟召見便¶
殿即日陞户部尚書憲宗朝進從一品階年八十有一固¶
事五朝掌䑓省㡬五十年在大同二十七年賜璽書前後¶
<pb:KR2d0017_SBCK_019-37b>¶
<pb:KR2d0017_SBCK_019-37b>¶
<pb:KR2d0017_SBCK_019-37b>¶
　　侯璡¶
侯璡山西澤州人以郷試弟一舉永樂中進士為行人嘗¶
&KR0418;使雲貴定土帥争地者還副禮部侍&KR0048;章敞使交趾抵¶
關関門隘璡不入曰&KR0212;欲傴我中國使者請返交趾懼為¶
夷関乃入使畢遷兵部主事進&KR0048;中&KR0025;靖逺伯𩦸討麓川¶
賊平進禮部右侍&KR0048;出填雲南縂督予勅便冝&KR0025;事㑹再¶
討麓川餘黨璡引兵由崖南襲思機𫉬其妻子及輜重萬¶
計&KR0118;左部侍&KR0048;艱歸起兵部左時思機竄孟飬詔索之急¶
璡与都督張軏分兵抵金沙江奪賊柵窮追至孟糯海子¶
思機終不可淂乃還亡何貴州凱苗叛攻圍新添諸衞璡¶
<pb:KR2d0017_SBCK_019-38a>¶
自雲南選射士冠鋒自將馳至普㝎射賊大破之趨貴州¶
都督田禮來㑹克龍里甕城羊腸楊老金溪諸苗于是新¶
添平越清平都匀圍悉觧　興降而下抵鎮逺皆平㨗上¶
&KR0118;兵部尚書又進克安荘西堡諸苗雨中瘴癘卒于師¶
　論曰當時称不折腰尚書當以不傴安南故不避瘴厲¶
　所至反側子就貼㝎不純任强項𫠦為¶
<pb:KR2d0017_SBCK_019-38b>¶
　　年冨¶
年冨字大有南直懐逺人本姓𫿞籍訛為年永樂中郷貢¶
授山東徳平訓𨗳召為吏科給事中陞陜西𠫵政廵歴郡¶
邑𥙊民隐革奸弊興學&KR0134;農&KR0057;嫉贓吏正統九年陞河南¶
布政使饑民流聚十数萬剽掠為撫輯散觧之鹵也先数¶
侵邉以左副都御史提督大同軍務舉廢政革科徴抑豪¶
横廣屯田軍功爵賞核勿濫景㤗中㐮桓王遜燂以事誣¶
冨冨請老上為勅王守法度勿得溺風憲大臣大同䘚吴¶
淮有所受妄稱冨横侵縂兵郭㘴縂兵上尚書于謙議都¶
御史上縂兵如王翺鄒來學故事可淮妄言沮軍法冝䆒¶
<pb:KR2d0017_SBCK_019-39a>¶
主者事竟&KR0397;冨嘗按山西𠫵政林厚坐厚法厚亦還訐冨¶
並獄訊上曰冨執法公廉朕以邉事付冨厚安淂辱冨厚¶
坐削籍歸冨又按分守内臣韋力轉貪虐力轉亦遂誣冨¶
廵按御史為雪冨誣状事淂已外艱不許終制天順初石¶
彪𠋣亨中冨危法逮詔獄上素知冨問李賢賢曰冨在事¶
公忠&KR0190;能革夙弊上歎曰此必彪憚冨故冨淂致仕歸而¶
亨乃勸上盡革天下廵撫官乆之上諭南陽户部非年冨¶
不可既入部上頋王忠肅老又曰継翺吏部當是冨冨在¶
部經理財賦蒞以勤亷嘗薦楊璿余子俊督餉陕西吏部¶
䟽論冨侵官冨言某薦賢為國耳乞致仕不許卒于位冨¶
<pb:KR2d0017_SBCK_019-39b>¶
剛正朴忠簡言寡慾遇事直前不顧利害氣節才識丗不¶
易淂年七十謚恭㝎¶
　論曰忤韋石任風力者&KR0014;之𫠦在奏績于民𨼆官方頗¶
　有禆益丗称氣節才識此為大有而薦賢為國亦號有¶
　秋上曰彪必憚冨頋安致仕歸冨帰貧矣¶
<pb:KR2d0017_SBCK_019-40a>¶
<pb:KR2d0017_SBCK_019-41a>¶
　　何孟春¶
何孟春字燕泉湖廣郴人祖俊雲南提學僉事父説刑部¶
郎有聲孟春幼　異為黎淳所賞李東陽讀其文詫曰表¶
吾椘者此子矣成弘治八年進士授主事兵部進員外郎¶
十一年日食應詔極言時事果聼断公委任時論韙之孟¶
春貌&KR0484;而神暢年少通練每談彊塲慨然有請纓之意熊¶
入京城傷人或請戒戎偹孟春曰其灾乎無何禮部失火¶
或問騐何書曰宋紹興己酉熊入永嘉市太守髙丗則謂¶
其倅曰熊&KR0025;能從火當有灾已而果然余無騐従髙拆白¶
耳𠫵政河南治稱仁明擢太僕少卿老㓜扳車澆酒道傍¶
<pb:KR2d0017_SBCK_019-41b>¶
以謝馬足言馬政利病永為式寺儲馬價縣官欲取他用¶
奏&KR0397;之正徳中歴石副都御史廵撫雲南時十八寨黒玀¶
乆不靖與廵按御史陳察征之先是滇有石能言更妖蟒¶
能作霧𦔳賊孟春為文祭蟒與石蟒飛石裂遂克之磨崖¶
志年月有曰石有聲賊則㓕白蟒去黒玀磔廵撫御史親¶
持莭既淂虎子塞虎穴江流改盤山失嵲丗宗元年陞南¶
兵部侍&KR0048;改立十八寨為永昌軍民府増長官司五守禦¶
千户所五改吏部大禮議&KR0120;張璁為或問十三條孟春即¶
夕作十三難破之遂與百官伏闕號慟奪俸調南京工部¶
疾去大禮成削職為民孟春性剛&KR0310;常書衛玠之言以自¶
<pb:KR2d0017_SBCK_019-42a>¶
戒讀書慱而能精喜飲酒不至醉暦法兵計竒遁醫藥皆¶
臻其妙丘濬常輯醫抄孟春益廣之歴任三朝屡建讜論¶
所著書始名案垢既家居𩔗平生撰述得六十餘&KR0195;名餘¶
冬序録學者稱為燕泉先生隆慶改元贈禮部尚書子仲¶
芳郷薦夭絶¶
　論曰燕泉功在雲南較之輯寕内亂似易頋其𠫵政河¶
　南時仁明沐浴則醇良之選矣摩崖碑存而案不垢使¶
　後世想見霧消萬里時則所謂石能言哉¶
<pb:KR2d0017_SBCK_019-42b>¶
<pb:KR2d0017_SBCK_019-42b>¶
　　唐胄¶
唐胄字平矦廣東瓊山人弘治十五年進士以户部主事¶
&KR0104;歸值劉瑾用事謝病不出瑾誅起舊聀屡䟽請罷蘓杭¶
織造内臣出内像為宋死莭臣趙與珞等請謚立祠累迁¶
廣西提學僉事令諸猺得遣子入學讀書副使雲南擒圡官¶
莾信覈保山令趙九臯之撗虐者諭觧木邦孟飬之𠒋政¶
聲大著歴廣西左布政使時宗室候封常請&KR0024;禄冑以未¶
爵何禄著為令禄從爵始古田鳯凰塞韋賊為亂胄令人¶
諭降賊曰是豈前吾猺子弟所就學宗師耶咸觧甲受貭¶
歴陞户部左侍郎嘉靖十五年議伐安南胄陳不可者八¶
<pb:KR2d0017_SBCK_019-43a>¶
大要言&KR0160;夷者天地之限髙皇神武安南不征著在祖訓¶
一也太宗討逆置郡淂不償費宣宗克承先志棄之不問二¶
也安南盛時屡為欽亷諸州患自唐髙駢徂征之後厯五¶
代至宋曲劉紹吳丁&KR0058;李陳八姓迭主而嶺外邉郡外警¶
遂稀是&KR0212;翟分乱中國之福三也昔馬援&KR0047;征深厯浪泊¶
士䘚死㡬半𫠦標銅柱乃在今思明府耳張輔平交簡㝎¶
継乱六年就擒季擴復&KR0120;延主&KR0058;利終以　靖士䘚物¶
故以数十萬竭十餘年之力僅得数郡縣空名又况征之¶
不淂有如宋太宗神宗元憲宗世祖徒丧師損威也㢤四¶
也安南自来欵関不絶特邉臣以其姓名不符&KR0004;封卻而¶
<pb:KR2d0017_SBCK_019-43b>¶
拒之名為&KR0018;固其辞不順五也太宗之時用兵八十萬今¶
擬取辦附近四省在四川方有採木之役在貴州方有凱¶
口之師两廣粮儲乆已匱扵田州岑猛之征且自大工迭¶
興諸省帑藏皆輸將作　以水旱蠲除視當時財力逺甚¶
六也且夫唐之衰也自玄宗南詔之役始宋之衰也自神¶
宗伐遼之役始今太倉積餘僅四百萬屯田壊而田日荒¶
塩法阻而啇日减塞&KR0016;日强邉兵屡叛北頋方殷南征復¶
啟䘚有意外誰任其咎七也今兵雖未興已遣錦衣問状¶
錦衣武人尚闇扵大體萬一狥狂釁或随之即今觀兵之¶
令方下而侵漁騷优言已四出&KR0104;不在四&KR0212;而先在&KR0022;域¶
<pb:KR2d0017_SBCK_019-44a>¶
之中矣八也上曰胥後議事䘚&KR0397;武定矦郭勛請配享其¶
祖英扵太廟胄上書力争上䘚許勛㝷復以諍明堂大亂¶
不称㫖下錦衣拷訊裭為編民冑耿介有器識平生以范¶
仲淹自期所上奏䟽詳　今古通大體既卒𨺚&KR0159;中言官¶
林用賔称胄與林俊吴廷舉並先朝名臣大莭素著而䘏¶
典未備贈右都御史子穆嘉靖中進士仕礼部員外郎¶
　論曰唐平矦負逺識不輕出崇教化以勸諭来不庭敦¶
　本務實其𫠦學頗精若夫交南之役在宣庙時似不冝¶
　&KR0205;棄之其亂也有𫠦以亂之也長令浚削酷權&KR0101;&KR0849;視¶
　其上而凡内地之得罪者率不職降斥此地明以快其¶
<pb:KR2d0017_SBCK_019-44b>¶
　　𫠦&KR0082;為越在萬里外誰能以情上聞㦲吾外之而彼不¶
　　得不自外也當國者果矯前失而袵席之即百世吾版¶
　　耶何害若夫世廟時&KR1096;欲收之則萬不得之道也誠有¶
　　如冑之八議者嗟海上數倭坐困名城數十即誰能勝¶
　　其任㦲¶
<pb:KR2d0017_SBCK_019-45a>¶
<pb:KR2d0017_SBCK_019-46a>¶
　　王廷相¶
王廷相字子衡(或曰/子儀)河南儀封人讀書敏記文有英&KR0148;詩¶
賦雅暢以弘治十五年進士選翰林庻吉士與李　陽何¶
大復崔銑號四杰改兵科給事中條論時政不避危忌武¶
宗朝諸中貴用事廷相每持正為所搆謫判亳州稍遷縣¶
令召還御史厯按陕西鎮守太&KR0101;廖&KR0583;素不法痛䋲束之¶
視學北畿両中貴有所関請焚其書不應諸用事者復共¶
搆之逮詔獄謫贑榆丞遷寕國令松江丞進四川僉事山¶
東副史皆視學政嘉靖&KR0004;為湖廣按察使計捕叛逆李見¶
絶其患歴副都御史廵撫四川勵諸將平沙保之亂晋南¶
<pb:KR2d0017_SBCK_019-46b>¶
京兵部尚書𠫵賛機務廷相以南京外守俻祖宗朝公侯¶
伯皆得推用非必魏公必魏公終其身非制也請自今任¶
滿更代上從之召為左都御史條六事謂天下官邪民玩¶
甚矣御史務激揚按部冝簡静省&KR0016;從止迎送属令毋令¶
越境𠫵随其於撫臣無論僉副必側㘴後班毋得仍前不¶
遜致有猜嫌上喜與頒示諸御史改兵部尚書提督十二¶
團营兼掌院事䟽論在营三事一邉軍一惜馬一訓練十¶
八年雷震&KR0418;先殿廷相自陳今日亷恥道䘮貪汚成風&KR0668;¶
薪可以㸃大白晝可以通神士大夫恬退者衆&KR0339;其拙奔¶
兢者咸嘉其能要路&KR0096;門終日十至一官有缺争競百端¶
<pb:KR2d0017_SBCK_019-47a>¶
大小效尤内外交征民窮盗起國事日非臣奉職無状乞¶
賜罷㸃以儆有位不&KR0098;歴加太子太保廷相主朝忠直不¶
二奉公&KR0130;正雖利害甚無為動摇嘗曰不先國慮專身謀¶
平生切齒唯是既而上以科臣所論郭勲不法事下院勘¶
廷相與勛京营共事稍延之乆未覆上怒罷免里居謝客¶
著&KR0274;日富所定䘮禮偹纂今士大夫遵用之議禮&KR0004;廷相¶
有與張都諌元傑書曰承集議大禮之教僕不敢放言但¶
禮云&KR0408;子不後一子不後大宗不得奪小宗今然乎不然¶
是變禮矣以禮之變者處天子而以禮之常者處天子之¶
父而曰為人後者不得頋&KR0059;親可乎不可乎利天下之尊¶
<pb:KR2d0017_SBCK_019-47b>¶
突然使其親絶祀今議禮諸君子與吾執事自處將且為¶
之乎否乎既以變礼處天子亦當以變禮處天子之父此¶
為適均漢宋二代事情與今逈不同比在當國者一轉移¶
之間可以立萬世之大防矣卒贈少保謚粛敏廷相學以¶
不欺為先遇事断予人不虐愽古審於用禮樂律暦象緯¶
醫卜靡不穿通所著有禮樂襍論四十篇夏小正觧十三¶
篇荅天問一篇雅&KR0274;慎言十五篇自言知命以来仰&KR0026;俯¶
察二十餘年言積数萬其於仲尼之道衛守甚𫿞不敢異¶
端&KR0462;之盖&KR0060;附孔氏之徒云¶
　論曰&KR0026;廷相禮之變者處天子礼之常者處天子之父¶
<pb:KR2d0017_SBCK_019-48a>¶
　　数語議禮諸口可盡捫也頋継統継嗣之觧但以杜諸¶
　　口其意不純且同是一禮而用之定有時冝執兩端止¶
　　至善是也夫子與宰予論䘮曰於汝安乎未嘗稱古義¶
　　相强但令求諸心孟子與充虞論木曰於人心獨無校¶
　　乎當時禮制已無的㨿只求心悦要知古禮所垂已自¶
　　不同離心徧執以為輔君扵道是激君而甚之於非道¶
　　也純臣無此矣¶
<pb:KR2d0017_SBCK_019-48b>¶
<pb:KR2d0017_SBCK_019-48b>¶
　　伍文定¶
伍文定字唯㤗　松滋人弘治十六年進士司理常州¶
性剛有敢任事常持其所是堅至與督學御史抗督學麾¶
諸生箠之負重創猶曵衣行行自&KR0002;也&KR0118;成都府同知仍¶
以常州時承勘徐國奏争民田事璫瑾追怒逮下詔獄罷¶
為民瑾誅徴&KR0024;嘉典時汪宣䓁阻上寨為亂撫臣陶琰檄¶
守開化常山諸縣文定身入華埠梟其魁一十二人擢河¶
南守㝷改吉安南贑撫臣王守仁檄討大茅山洞賊平之¶
宸濠反都御史孫燧副使許逵不從逆見害文定為文吊¶
之適守仁過吉文定&KR0210;入城請曰公威望素重冝即吉安¶
<pb:KR2d0017_SBCK_019-49a>¶
&KR0120;義俟其兵出擣南昌虗而身願為東西守仁亦喜與文¶
定共事飛檄諸郡縣勤督壮士繕戈甲脩𢧐舸窮晝夜不¶
休先之以誓衆奮遂破&KR0047;昌賊還鄱陽文定矢石中火燎¶
其&KR0161;眉盡不懾擒濠詔擢江西按察使時大閹張忠從上¶
親征耻獻馘不由已故窮搜逆黨以苦難文定文定與忤¶
常見脇遂移病免官去嘉靖初論功&KR0120;&KR0047;京右副都御史¶
提督操江官一子錦衣千户㝷乞休七年上命守仁廵撫¶
両廣守仁薦文定經畧有餘詔&KR0120;為兵部侍郎兼右都御¶
史時雲南圡酋安詮方搆亂勅文㝎提督雲貴椘蜀四省¶
兵討之文定至詮死難平還乞休䘚謚文忠¶
<pb:KR2d0017_SBCK_019-49b>¶
　　論曰持其所是堅故勇宸濠只一不是不是不堅矣守¶
　　仁非文定功不就而所報嗇則或又以守仁故夫新建之¶
　　學可疵而忠㐮不為新建之學即何以並詘不可觧曰¶
　　文㝎所共事也帝意欲居親征之名而何為速盡濠¶
<pb:KR2d0017_SBCK_019-50a>¶
<pb:KR2d0017_SBCK_019-51a>¶
<pb:KR2d0017_SBCK_019-52a>¶
<pb:KR2d0017_SBCK_019-53a>¶
<pb:KR2d0017_SBCK_019-54a>¶
　　馬昊¶
馬昊夲鄒姓冒籍為陕西人長身驍㨗善騎射舉弘治中¶
進士為監察御史以罪謫司理真㝎教吏士習武多布置¶
鈎掎諸流刼亾命悉擒之再用前罪謞判開州真定吏士¶
㐲闕扳昊冝真定勿謫詔許之亡何蜀盗藍鄢叛合四省¶
兵討之未効詔昊僉亊蜀佐治兵吴至擇材勇千人為四¶
隊&KR0901;立長練之㑹賊逼城昊夜出百騎聲之賊营亂自蹈¶
籍乃悉兵乘之斬首四千級前薄賊&KR0901;方陣左而㐲兵右¶
為應昊以正兵當左别精兵百直擣㐲㐲驚趍左陣左陣¶
亦潰於是合撃火其柵大破之斬驍將方肆捕首鹵降者¶
<pb:KR2d0017_SBCK_019-54b>¶
萬人遷副使治兵川東道賊延蔓𫝑尚張都御史髙崇熈¶
欲空臨江市以宿降賊昊曰臨江市蜀&KR0109;喉此胡可飽賊¶
自困獨益&KR0346;練賊自促盡漢州平乆之&KR0167;叛　可二十萬¶
前後官兵率敗績賊圍中江謀向成都昊以五千騎馳中¶
江賊走窮追之與總督彭澤合撃破殺賊酋廖麻子進右¶
僉都御史廵撫四川時餘黨尚数萬竄東郷山推喻老人¶
為酋長昊請於澤曰山險不便騎射&KR0359;入賊反為主不利¶
願𤼵歩兵三萬㨿出入要道賊當自飢仆也賊果以是坐¶
窘縳喻老人請降進副都御史踰&KR0010;鹵亦不刺自西海犯¶
松潘蜀大振昊招圡畨為間取道夜掩鹵&KR0901;驚潰𫉬馬及¶
<pb:KR2d0017_SBCK_019-55a>¶
衣械甚夥亊聞加禄俸叛人普法惡倡諸&KR0212;立寨僣號肆¶
攻刼昊率兵討破之降者萬計獨青山寨不破昊行周視¶
曰此可絶水道下也乃遣兵㨿泉口撤南方圍待之賊果¶
渇覘南圍薄夜走躡捕首鹵又萬人執普法𢙣誅之&KR0118;右¶
都御史&KR0315;一子錦衣百户昊好功名䘚以討松潘不勝逮¶
下獄罪䘚¶
　論曰胡世寕常言昊善用兵輕用其長故敗臣短用兵¶
　重用其短故勝時以為定論盖世寕以不用為用也以¶
　不淂不用為用也驍㨗善騎射或世寕反有所不能矣¶
<pb:KR2d0017_SBCK_019-55b>¶
<pb:KR2d0017_SBCK_019-55b>¶
　　王倬(子忬孫丗/貞丗&KR0375;)¶
王倬家夲崑山割𨽻太倉州&KR0700;治中以進士令山隂有𫠦¶
&KR0440;置民穪便彂匿如神决疑囚十年之訟己獄為空調蘭¶
溪嘗禦盗賊攖險則夜縦羣羊皷之疑賊賊下奮云石盡¶
尋虗殪之&KR0004;至獄繫逋賊滿一夕縦之為寛限請减賦&KR0085;¶
以最召為御史首&KR0004;選曹貢欽罷之又劾罷尚書五人乃¶
藩臬頗衆權奄怙寵笞辱人於朝勢張輒論斤之一時倬¶
為剛直出按察貴州撫㝎承&KR0212;覊致&KR0219;酋偉移　瓊撃&KR0058;¶
梗多𫠦俘𫉬還我&KR0013;難男婦乃縦之㝷討崖㓂故緩緩出¶
不意𫉬捷遂柝置其衆勢散　&KR0014;為再&KR0118;至方伯討㓕臨賀¶
<pb:KR2d0017_SBCK_019-56a>¶
賊免其脅&KR0025;已而冦逼成都衆議火其来路倬曰是示之¶
以務也𫿞陣開門待之賊惧不進時餽運劳夫疫乃輸值¶
随遠近給之軍興不乏䑓使者責馬三萬令育馬者帰棧¶
母為賊𫠦淂額以應無失期進都御史扵畿内值大飢不¶
待報賑之鹵邀我禆將邊&KR0013;害出師討之倬曰鹵形伺我¶
西必東入東設㐲待之果大獲監軍御史以為不&KR0055;入劾¶
前鋒寔未受令詔弗罪&KR0118;兵部侍郎䘚子忬嘉靖中以¶
進士授行人甫拜御史&KR0186;䟽上皇太子出就外傅當額以¶
古榖丗子者三事上為嘉可時頗任奄宦宋興等以讥察¶
忬以為輕其權以與人彼挾輕而重用之𫠦謂非其人而¶
<pb:KR2d0017_SBCK_019-56b>¶
荷加加之噐加人不可加人以非其人其為顛倒是非淆¶
瀹名寔為害更甚&KR0167;䟽争之上亦開納出按湖廣指頋¶
𫠦及墨吏豪强望風悚息時中官廖斌鎮承天肆熖与約¶
曰貴人𫠦不魚&KR0079;吾百姓者吾請下貴人貴人不知而舍¶
人子魚&KR0079;吾百姓者吾得問舍人子不及貴人改按順天¶
虜大入古北口忬請堅守通州鹵不渡河超擢僉都御史¶
請築外郭毋使鹵入而民餌之請設縂督邉防增修通州¶
二城俱報可倭冦海上以廵撫提𥆳浙閩火横嶼賊巢俘¶
馘三百巳邀撃諸洋亦俘馘三百出指揮盧鏜獄大敗賊¶
魁蕭順移撫大同以邉功晋兵部右侍&KR0048;㨗鹵南塘黑衝¶
<pb:KR2d0017_SBCK_019-57a>¶
峪及大石溝改右都御史兼兵部左减防秋&KR0016;兵六千招¶
夷漢一千五百户㑹鹵新愛深入潘家口肆抄掠御史方¶
輅受草都御史鄢&KR0375;卿言忬病悸不任亊逮獄相嵩子世¶
蕃&KR0145;讞牘削去功次竟以失律論斬後嵩敗子丗貞丗&KR0375;¶
伏闕陳寃還故官丗貞年十五常詠寳刀詩見者驚嘆弱¶
冠成嘉靖丁未進士&KR0024;刑曺&KR0048;与李于鱗諸子相倡和名¶
藉公卿間在官益博該于昭代事實尤𫠦留意𫠦著述直¶
追馬遷且有義存而于吏亊尤膽部獄輕重决遣不数日¶
而辦偹兵青州申&KR0346;條律凡期年盗散坐父詿誤解綬歸¶
草䖏㡬十年薦&KR0024;大名定婚䘮禮莭其侈靡均徭&KR0229;不至¶
<pb:KR2d0017_SBCK_019-57b>¶
為真定曲承也移叅政浙江吳興灾募民入粟給冠𢃄且¶
請改折淂濟饑栗四十五萬歴御史中丞出鎮鄖䏻江𨹧¶
相居正弗謂善也觧帰乆之&KR0024;南大理及應天府尹皆不¶
赴歴兵部侍&KR0048;刑部尚書每以浮言嗾去丗貞才辯敏給¶
摘彂奸宄若神鎮鄖時驛報樂平王次子祝髪為僧&KR0418;高¶
皇帝御容金牒騒郡縣供帳丗貞曰籓王宗正條例不得¶
離封走隔屬嚴迹之則平凉人賀禄者以房中秘逰藩邸¶
間崇王遂賜以㯶轎紅杖而奸人李汝貴等賛之偽為王¶
子行奸咸正法方陸炳貴幸用亊受巨璫指匿奸狡閻某¶
欲貸其死必出之新鄭高拱當國丗貞獨引母疾乞休拱¶
<pb:KR2d0017_SBCK_019-58a>¶
疑之而江陵欲引世貞自近會荊州地震丗貞引京房之¶
占曰臣道太盛坤維不寕又王生者譁辱邑令為江陵婦¶
弟論奏不少貸江陵積不䏻堪以是丗貞宦屡躓不䏻煖¶
席于朝世貞篤声氣以齒牙筆札緩急人不厭煩&KR0232;于忠¶
孝莭烈則尤亟口不置常請崇文廟𨤲配享有云吾讀書¶
萬卷而未尝&KR0025;六經入每欲牽衣窺廊廡之末則世之齷¶
齪臯比招摇門户而聚生徒者吾方耻之居䘮有禮家無¶
&KR0078;媵父質庵義田千&KR0341;倍拓之𫠦著有弇洲四部稿續稿¶
弇洲别集觚不觚若干卷其特為宦寺錦衣立志則巳知¶
明之𫠦以衰也弟世&KR0375;字敬羙號麟洲别號墻東生以己¶
<pb:KR2d0017_SBCK_019-58b>¶
未進士除南禮部主亊公餘肆力古文詞歴尚寳丞与故¶
人&KR0058;惟敬䓁日相逐詩酒之社㑹有忌者出𠫵議江西𥆳¶
學八閩得李光縉&KR0038;士是歲冠省解有文譽歴南京太常¶
少卿病㷌不起詩文踔絶追古作者工行草書性嗜山水¶
𫠦至必有以紀之𫠦撰若干卷通名日損齋&KR0462;著¶
　論曰鳯洲良史才也𫠦指頋可以自為南靣或稍追摹¶
　為大司馬執鞭矣楽推于鱗而過遜敬羙是其謙也世¶
　傳世蕃有𫠦請什藏古蹟鳯洲購贋者以應之以是大¶
　恨頋丗鐘鼎才情金石衆望𫠦帰欲行其志未免長忌¶
　或有然也以文采著見其亦不得已夫父忬當邊苦為¶
<pb:KR2d0017_SBCK_019-59a>¶
　　嚴氏𫠦　不竟厥績世以比蘓家父子或饒𬨨之若夫¶
　　祖司馬之手泉則&KR0057;以知兵世授者㢤¶
<pb:KR2d0017_SBCK_019-59b>¶
　　㓂天叙¶
冦天叙字子惇山西榆次人舉正徳三年進士授大理評¶
事布&KR0129;&KR0188;食誦律讀書决獄明&KR0098;出知寕波府政亊之暇¶
修明理學治行為天下苐一超&KR0118;應天府丞駕幸南京尹¶
病天叙獨辦上供多所裁停初&KR0096;倖希㫖預𨕖女樂千百¶
拘置一所未及三日死者数人餘多莱色天叙&KR0134;令親戚¶
領養之&KR0049;上按籍而求弗後㑹江彬生辰諸公㐲地稱賀¶
天叙長揖而已彬怒乆之察其素曰㓂公真君子也嘉請¶
三年陞右僉都御史廵撫宣府改鄖陽又改甘粛擒觧囬¶
賊之入㓂山丹者興復屯政除額外之科進副都廵撫陜¶
<pb:KR2d0017_SBCK_019-60a>¶
西鹵冦固原出調度斬首百有九歴兵部右侍&KR0048;䘚於位¶
&KR0004;撫陜西㑹中官以織造至御史謂関中疲敝請㑹䟽停¶
止天叙曰&KR1096;言之上未必聼遲至秋冬極言此中旱灾請¶
賑上必惻然召囬織監果如天叙而民得稍甦及在部時¶
御史馮恩論死旦夕行刑有大臣欲具䟽救㤙以謀天叙¶
天叙曰無益也君自欲成名則可耳必欲活恩當請要路¶
使恩出自上可以緩誅已而果然¶
　論曰猝安淂諸明君而必行吾之直乎臣直名而國事¶
　可危矣理學諸臣率不觧不可則止之觧止者以行也¶
　惟天叙可啇此議嗟明季何成名者之多㢤¶
<pb:KR2d0017_SBCK_019-60b>¶
　　陳察(弟/寰)¶
陳察字原習南直常熟人毋譚夣斗間氣下傅體窹而視¶
腹有赤文曰鳯已生察察嶷然荘整動止自&KR0002;正徳中以¶
進士授南昌推官擢御史時中貴瑾擅而察持議無所屈¶
㘴罰輸粟邉百五十䂖瑾後㐲法死而義子寕彬復煽處¶
察力争之不淂移疾歸可九載而弟寰以進士免檢討亦¶
歸㝷&KR0120;察守故官㑹寕王宸濠反上擬親征𫿞中外且𤼵¶
察抗言阻駕上為不懌奪察俸乃出按滇一罷青驪布&KR0129;¶
導二吏仗莭而已岳守而下大懾服墨吏率先觧綬去遂¶
輕身周行菁&KR0068;㣲刺民間淂失滇中銀鑛非故事幸臣請¶
<pb:KR2d0017_SBCK_019-61a>¶
縣官塲而𣙜之察持不可曰此兵端也竟罷議金齒帥沐¶
崧挾中貴人&KR1373;而囓察劾治如律常䟽國夲畧曰陛下之¶
踵先帝稱尊十五年矣先帝不幸棄群臣卞卒然之患以¶
有陛下也陛下多狎遊壮未有子群臣心怦然窃慮萬一¶
冝蚤定大計擇親賢寘禁邸端良之士屏翼左右陛下固¶
萬壽無懌庻有以培夲根消窺伺不報亡何帝晏駕世宗¶
入嗣下詔求直言而察還自滇数上書陳君徳興革数事¶
復出按蜀請罷蜀鎮守及諸織造中貴人具其狀甚悉中¶
貴人尾得書語相啣察刺骨謀格不下然上固已心動後¶
次第有所裁具如察語内艱歸再入為御史給亊中楊言¶
<pb:KR2d0017_SBCK_019-61b>¶
以奏白大學士費宏淂罪置獄偹五毒察上前大呼曰臣¶
察願以不肖軀易楊言地下衆錯愕引避而上連目攝察¶
察不為動退復具草争之上因寛楊言獄弗誅十二年帥¶
候勛方挾幸為奸利巨萬察時監軍事𤼵其隂請立賜罷¶
上令勛就謝&KR0059;第乆之稍&KR0118;為太僕少卿察奏辭薦代人¶
太僕於故事不得辭又不當得薦代人坐謫潮属邑教官¶
移信州倅歴外藩臬乆入為光禄卿改左僉都御史撫南¶
贑申先撫守仁束約定保甲繕要衝勤習技射捕鹵盗魁¶
逡廵乞骸骨歸益讀習濓洛諸書希濶外亊監司&KR0010;時行¶
部間造察察岀嘗所飯麦强飯之曰余田父甘也察又多¶
<pb:KR2d0017_SBCK_019-62a>¶
吴語刺&KR0901;是非則咸逡廵避去所&KR0397;生平不二衾&KR0188;&KR0079;分¶
日而食冠衣袽亡易苐令綴以&KR0093;穟色錯然乆而失其故¶
少年覩以不堪或相率摘訾察非情云嘗損&KR0059;田三百為¶
邑諸生𦔳貧曰吾異乎所以益子孫侈者而弟寰字原大¶
以進士庻吉士為翰林檢討大内灾寰上書先皇帝未辨¶
色而&KR0120;謁上帝已復告於&KR0397;出朝群臣召對以間考得失¶
𥙊必躬祼献終始十八年即亡以寒暍小故廢罷者今柰¶
何獨厭法服謝拂士貂狐之裘具帶&KR2905;翿而射馳大鹿之¶
&KR0469;乎請修故事擇近属賢者置邸中上一旦有子令還國¶
無害也寰所上𤼵奸人諱又他條絶逸慾禁横歛正法度¶
<pb:KR2d0017_SBCK_019-62b>¶
莭濫用語多戅上故不省奸人從惟中下寰奏奪半&KR0010;俸¶
寰欝欝不自淂謝病歸嘉靖改元召原官預修毅皇帝寔¶
録請復占左右史記言動亡令他日盭爽國是念文皇帝¶
下金陵諸縁故主駢僇者幸人賜一傳瑕瑾不掩庻有以¶
風示永永不報叅經筵講官宫中有妃之戚或謂且罷講¶
寰言人主寕以微故廢大典上曰善時大禮議&KR0120;寰曰非¶
不従諸君貴吾獨&KR0104;吾身後耳乞南國子司業務增城湛¶
元明之學㑹兄察謫潮移病歸薦&KR0120;為國子司業大子方¶
中興制禮樂下有司毋得仍孔子王称其尊為先師而言¶
者遂上書言闕里廟器物仍王者非當寰持不可易俄超¶
<pb:KR2d0017_SBCK_019-63a>¶
拜南京國子祭酒上所論次大學章及&KR0134;上進徳勤政戒¶
土木省齋祀上覧書善之已而𦔳教劉世龍上封事多所¶
㹍忤徴下獄或疑寰為之寰致仕去¶
　論曰察號敢言武廟時家食為多以罷驪布&KR0129;行部自¶
　足奪天子所向然而懷帝眷在朝無忤武定郭者弟寰¶
　不賛大禮移南國子近嘿容頋隂主劉𦔳教封事亦進¶
　思&KR0024;過者歟非竹實不食非髙岡不棲世稱𩀱鳯天己¶
署毋腹何辭¶
<pb:KR2d0017_SBCK_019-63b>¶
　　劉天和¶
劉天和字養和湖廣麻成人少朗頴十&KR0010;能屬文十五從¶
父宦遊豊城郷逹楊文恪好談理學當世楷模竒天和為¶
文别以古人期之二十舉於鄊正徳中以進士授南京禮¶
部主事徵拜御史按陕西陜鎮太監廖堂恃其弟鵬錦衣¶
相表裏為奸利無数及天和當出鵬候邸中鞠躬為堂請¶
假一面天和正色不頋既抵任首榜堂不法事扵衢&KR0346;諸¶
司無曲狥堂而又縳堂爪翼数人於獄堂陽為引罪則謗¶
書隂上&KR0583;以其校卒奉詔建天和而堂使所親信恫喝卆¶
且㗖之利求甘心天和於是吏民慟哭擁車後数萬人車¶
<pb:KR2d0017_SBCK_019-64a>¶
車為枳不得𤼵壮者至棓挺行永堂捶殺之堂恐杜門引¶
避有張傑王倫䓁十人相與嚙臂為盟䕶天和𫠦過舎傳¶
必週視食必先嘗堂前秘遣尾天和者不得間已下獄幸¶
臣寕入&KR0583;嗾百栲摭罪之不得於是言官連章入赦出為¶
金壇丞亡何進為其令擢同知蘇州時大盗湯毛九䓁起¶
孝豊山中且䋴蘓䑓臣以天和謀勦平之進守湖州考績¶
天下第一晋山西按祭副使督學校乞歸養乆之仍故官¶
𥆳陜學期年厯右僉都御使𥆳甘肅屯政乃條所以當革¶
者五所以當興者五以次報可改督諸邉粮餉復撫陕西¶
首䟽鎮守中貴人當汰状詔罷之裁損守令不經於費者¶
<pb:KR2d0017_SBCK_019-64b>¶
三十餘事出師平兆岷叛畨四十二族𫉬甲首三百鹵信¶
之己又平胡店大盗殱其魁移討漢中妖賊悉殱之進右¶
副都撫陜如故内艱歸起縂理河道天和瘁晨夜改舟車¶
為撬攆探求盡得其利便濬淤以故導潰以新䟽汴河自¶
朱僢鎮至沛縣飛雲橋殺其下流又䟽山東七十二泉自¶
鳬尼䓁諸山逹南旺河濬其上流役夫僅二萬不淹時而¶
河工就厯兵部左侍郎仍兼右副縂𥆳陕西三邉申約束豊¶
儲　廣埤塹選&KR0289;鋭&KR0346;甲械士氣距躍明年丙申七破鹵¶
明年丁酉十一破鹵又明年破鹵如丁酉所上級至二百¶
有餘築墻自定南主寕朔十七里皆創起乹溝澗六十里¶
<pb:KR2d0017_SBCK_019-65a>¶
則因山為塹興武七十里因舊跡稍堅厚守固以功厯兵¶
部尚書都御史如故時鹵吉&KR0504;二萬騎至定邉厄於墻不¶
得進詭云北搶黄毛去誤我我師少&KR0520;乃潜鐡騎乗守者¶
酔圾而登衆潰遂大舉入抵固原天和斬醉指揮牛斗郭¶
卿及五縂旗以殉㑹&KR0075;兩亘旬日鹵弓膠觧馬䠥剽清野¶
無所得狼狽且反天和調某諸路兵授方畧而身率諸將¶
任傑周尚文夾攻大破之斬首四百五十并纎吉&KR0504;苐二¶
子小十王妻弟其餘衆遯出邉营東勝者大同徼之斬首¶
九十营賀蘭上者荘浪徼之斬首百三十寕夏徼之斬首¶
五十加太子太保&KR0315;一子錦衣千户世襲入為兵部尚書¶
<pb:KR2d0017_SBCK_019-65b>¶
提𥆳團营為言者論罷歸二年卒謚荘㐮天和生平厯膴¶
仕故田廬無少益人有感恩者選磁器見遺器精却之必¶
不可砕之曰非吾好也¶
　論曰相傳逆瑾以天和同姓且暱之投以宗人刺不報¶
　又真人陶仲文嘗以戚属禮遣刺迓天和天和向使曰¶
與若主非戚誤矣亟反之乃其得歸仲文與有力焉而¶
究不&KR0085;疵其所學¶
<pb:KR2d0017_SBCK_019-66a>¶
<pb:KR2d0017_SBCK_019-67a>¶
　　張岳¶
張岳字維喬號净峰福建惠安人正徳丁丑進士授行人¶
與郡同年陳琛林希元潜心講易上&KR0397;疾豹房與閹嬖卧¶
起両宫曁外朝俱不𫉬入視岳抗䟽請閣部大臣經筵科¶
道各一員每日視藥興居可消群疑并杜意外之變不報¶
宸濠難作諌沮親征&KR0013;杖負烈日不死調南京國子學正¶
丗宗朝&KR0024;主客郎時議禘𥙊岳請立皇&KR0004;祖位母傳㑹先¶
代某祖為重與閣臣孚敬格上卒從岳議坐是出𥆳學廣¶
西改江西務寔學稍變良知之觧貶塩課提舉轉亷州安¶
南不負將觀兵侍郎唐胄諌不聼岳調六不可上必兵之¶
<pb:KR2d0017_SBCK_019-67b>¶
岳與𥆳撫察　議先之以聲莫酋悔禍岳時分守欽亷受¶
其降征崖黎破羅沽大巢&KR0058;地以次而定論功擢僉都御¶
史撫鄖陽改江西為相嵩築延恩楼及相言壽蔵有司議¶
大賦民岳曰是湏範金為之耶頗裁省過半以副都𥆳撫¶
両廣封川賊張公蘂等稱王叛岳起撃之鹵𫉬三千二百¶
有竒賊首就縛加兵部侍郎進搗五都里隆䓁處克賊一¶
百九十四圍𫉬級四千八百有四盡㧞魚窩之險縳賊首¶
韋金田於是古田諸苗輸服如編　以刑部侍郎留任鎮¶
賀連㝷用兵斬𫉬三千三百有奇賀連平乆之楚黔苗猖¶
獗出縂督川湖貴三省治黔而楚服田應朝者隂陽傾覆¶
<pb:KR2d0017_SBCK_019-68a>¶
欲專鎮溪流官印族苗攻應江石阡内脅當事遂欲以苗¶
事付應朝岳抗言不可忤旨奪一官執益堅竟擒應朝獄¶
死平酉陽賊俘馘数十而龍許保者復以殘苗起犯思州¶
討縳之并斬吴黒苗二省底寕以積劳䘚於任遺䟽三省¶
縂𥆳不可撤惓惓禁奸民責土官二語詔復右都贈太子¶
太保謚㐮惠嚴氏擅政二十年制閫不上一錢得完聲名¶
僅岳一人與邹守益歐陽徳郭持平羅欽順諸軰辯論理¶
&KR0208;凢一切談説性命指為籠罩&KR0189;誕排之甚堅所著小山¶
𩔗稿征苗録交南議惠安誌所輯禮經聖學正傳厯代兵¶
法㳟敬大訓載道集若干&KR0195;¶
<pb:KR2d0017_SBCK_019-68b>¶
　　論曰净&KR0280;武功與王文成埓皆以講學得之似不&KR0085;低¶
　　昂其所守籠&KR0449;&KR0189;誕語似太過然不上一錢攻府而身¶
　　名故全之成泛身議其後者多口矣¶
<pb:KR2d0017_SBCK_019-69a>¶
　　陳九疇¶
陳九疇字禹學山東曺州人善騎射多&KR0096;畧正徳中以進¶
士授刑部卹録南畿官瑾責賂不得謫陽山令瑾誅厯粛州¶
兵偹副使㑹圡魯畨挟哈宻索幣九疇請縂𥆳彭澤勿與¶
澤竟與之九疇語都御史劉彰曰彭公全陕重寄徒效弱¶
宋故事誠辱國己圡魯畨果責幣不如数復㓂粛州遊撃¶
芮寕𢧐殁九疇收捕番諜巴思䓁殺之絶其内應使使媾¶
瓦刺彛酋大破畨落三城番乃遁去朝廷既收澤并㘴九¶
疇激變當死免為民丗宗即位起厯僉都御史廵撫甘粛¶
圡魯畨連壇滿速兒&KR0167;以二萬騎㓂甘州九疇隂賂畨為¶
<pb:KR2d0017_SBCK_019-69b>¶
間内外夹撃大敗之追至粛川斬其將火者他只丁而部¶
下且言滿速&KR0348;中流矢死王瓊使錦衣千户王&KR0022;竒劾九¶
疇㘴誣妄論死兵部尚書胡世寕言九疇忠勇足任圡番¶
所忌惟九疇罪九疇是為圡番賀𢧐勝非計乃戍邉不復¶
起&KR0004;&KR0212;人見九疇登睥睨從上射下無虗矢嚙指走號為¶
飛將甘粛人建祠祀之晚年縱誕聲酒常宴客不給&KR0186;從¶
一騎弓矢出舎外数十里必有所𫉬而歸為酒酣¶
　論曰甘粛之敗不由九疇故九疇得復著績粛州&KR0024;過¶
　勿幣圡魯畨而賂畨内應両皆用賄然而得失殊矣郭¶
　武定裔孫妄稱其祖英貫晴友諒躋侑廟而流矢滿速¶
<pb:KR2d0017_SBCK_019-70a>¶
　　之報必㘴以誣妄於是彭淂復起而九疇獨否両皆任¶
　　欺而舉錯殊何歟¶
<pb:KR2d0017_SBCK_019-70b>¶
<pb:KR2d0017_SBCK_019-70b>¶
　　唐龍王憲¶
唐龍字虞佐浙江蘭溪人正徳中進士為剡城令以沼行髙¶
第擢&KR0101;察御史按雲南𠫵將盧和故常以怨殺人燬其屍¶
獄不决時復暗賂嬖人錢寕恫勘吏以無跡為觧龍不許¶
圡帥子鳯朝文得罪賂錢寕金十萬乞免罪覬襲職客為¶
遊揚寕指龍亦不許改按江西時當寕難京軍復优龍固¶
請囬鑾恤&KR0189;飢表莭義俱報可以兵部尚書縂督陕西三¶
邉先是王瓊奏築花馬池諸墻捍鹵&KR0901;䘚不能大入龍復¶
&KR0024;塞其缺数百武輙立一敵䑓添兵戍之未㡬鹵果大入¶
縂兵王効以萬騎縁墻拒之不淂入鹵别從乹溝澗入龍¶
<pb:KR2d0017_SBCK_019-71a>¶
淂以前調諸路兵大敗之斬首鹵三百五十㑹有忌者僅賜¶
龍金帛後歴吏部尚書累加太子太保䘚¶
王憲山東東平人以進士御史按吴振風紀貪墨觧去正¶
徳中以兵部侍&KR0048;兼右僉都御史從上南廵料儲峙無缺¶
改尚書兵部㘴亊罷免世廟初起右都縂制三邉𫿞約束¶
苐厚賞募間諜得同鹵所躝入預設伏殱鹵首鎻合児伯通¶
前後共斬首三百餘級𫉬馬五百二十二疋加太子太保¶
還賛留務召理都察院事以人言奪官復&KR0120;任兵部㑹大¶
同亂所規畫與政府不合乞歸䘚¶
　論曰龍與憲皆可以大見武略雄諸邉而不無内忤故¶
<pb:KR2d0017_SBCK_019-71b>¶
　　所就亦止於是諸不内忤而武略大見則又以不内忤訿¶
　　之然則如之何而後可¶
<pb:KR2d0017_SBCK_019-72a>¶
<pb:KR2d0017_SBCK_019-73a>¶
　　陸完(族子/粲)¶
陸完字全卿南直長洲人正徳中閹敬矯上命括竒貨江¶
南氣灼烈過蘓常廷曵諸生諸生优競擊敬走當事首諸¶
生完状聞廵撫王恕列敬罪上逮還敬完後舉進士謁選¶
恕已為尚書曰是故首撃閹敬者哉可御史為御史有聲¶
累&KR0118;至兵部右侍&KR0048;覇州盗劉寵晨等亂山東及河以北¶
詔逮都御史馬中錫下獄瘐死而完身自請代進右都御¶
史假莭用軍興法得誅二千䂖以下駐臨清廣召募申約¶
束州縣官失守如邉將失機律論死遣副總兵馮禎許泰¶
遊撃將軍卻永襲賊楊虎於徳平等處大破之俘斬千六¶
<pb:KR2d0017_SBCK_019-73b>¶
百有奇又鏖格裴子岩及大名府斬首且二千俘百五十¶
剪諸路蔓又不下千計時賊分為両暴河北者為劉寵劉¶
恵趙燧䓁其躝河南衆至十三四萬上更勅都御史彭澤¶
咸寕侯&KR0311;龯率秦兵擣之河南賊平言官乃獨論完養冦¶
自童下詔切責完懼日夜督諸將邀賊芟枝黨斬首捕擄共¶
三千九百有竒而賊随衂随脅聚燒運艘掠臨清邳徐而¶
下犯淮安又奔登州海套與完遇嵩淺坡時宣大鉄騎及中¶
圡材官良家子悉集且十萬人合圍賊移日大破之斬首¶
二千三百有餘傷死四千餘人而賊彦名䓁獨挾驍勇五¶
百騎潰圍出馳掠河西務將北就韃靼尼関險不淂通復¶
<pb:KR2d0017_SBCK_019-74a>¶
聚兵数千渡河南躪荆椘奪艘𤓰州掠泊通狼小寨完窮¶
追絶水陸道指授諸將戴盾跽行四面咸一時仰山鎗礟¶
俱上賊不能一面禦大潰劉寵䓁先後赴水死梟彦名斬¶
首且六百俘三百溺水死千餘還朝加太子少保右都御¶
史與世襲錦衣千户後累&KR0118;吏部尚書加太子太保完與¶
楊廷和皆比錢寕&KR0391;賢軰而王瓊固因之當時皆以走間¶
淂用事族子粲字後明一字子餘以進士選庶吉士&KR0024;給事¶
中甫三日㑹明書急&KR0186;䟽言兵要并乃上下壅格冝延是¶
盡𫠦難言且清廣𫠦採納考牧畿内劾閹供𫠦以耗敗之¶
故嗣淪塩馬謂任人輕彼且以輕自視焉有克举其職者䟽¶
<pb:KR2d0017_SBCK_019-74b>¶
救都御史浃并見杖張桂方貴倖廷論之謂孚敬以議礼¶
蒙恩寵極矣刚愎自用窃威命市&KR0059;無奉公意蕚以賄聞¶
&KR0057;侈汰進&KR0059;人濁乱朝政語峻切上立罷孚敬裭蕚職以¶
粲不早彂下之吏已上聼詹事韜言&KR0167;留孚敦而謫粲主¶
郵馹凡継粲而觸張挂如行人岳倫王凖皆貶方粲　草¶
奏　為之泣粲謝曰既以出身為&KR0038;勿他顧矣己稍遷&KR0418;¶
新令有異政恵&KR0085;及人請帰飬居鄉有恩礼親䘮哀不勝¶
疾䑓使者薦凡三十　上不出¶
　論曰當時皆以赱間淂用事而成功亦以此全卿使事¶
　与寕賢怫𫠦呼不應衆射及之古有幾厄左右而成功¶
<pb:KR2d0017_SBCK_019-75a>¶
　　閫外者乎挾殊寵以行雖中材亦辦全卿之謂矣相傳完¶
　　按汴時道見盡忠報&KR0038;碑遂駐莭岳祠夢武穆与欵侈不¶
　　甚怒相檜而切齒張維嶽仰視神靣有四痣早&KR0120;　謁祠¶
　　像果靣駁者四為新其祠然則武穆猶不完非治㓂之人㢤¶
　　粲則直莭見而不淂竟其𫠦　為矣¶
　　又曰相傳完為江西按察時寕濠與通乃尚書兵部濠潜書&KR0167;䕶¶
　　衞完以祖训辭濠乃走賄&KR0391;賢大學士費宏知之大言内閣寕¶
　　如淂為吾江右無噍𩔗矣朱寕与完乃楊廷約三月之望内閣¶
　　例讀&KR0195;䟽下中官盧明傳谕只請楊師傅詣東諸不必動劳有¶
　　㫖王奏缺人使用䕶衛屯田准与&KR0249;業言官交章不聼按此非　完¶
<pb:KR2d0017_SBCK_019-75b>¶
　　一人主為之矣夫至尊野蹕前星未眀萬一愽浪猝乃寕淂&KR0025;容¶
　　祗迎安陸無他慮乎完之意未必非王新建&KR0004;善寕藩之寤寐也¶
　　獨廷扣亦賛䕶衛云何¶
<pb:KR2d0017_SBCK_019-76a>¶
　　汪應軫¶
汪應軫字子粛浙江山隂人也舉正徳丁丑進士選翰林¶
院庻吉士㑹詞臣舒芬以諌止廵幸外謫應軫亦在譴中¶
出知泗州泗民惰應軫首勸夫耕為𣗳桑募訓婦𧖟濠變¶
武宗南征中使横所過州邑不堪應軫宻遣壮士百餘人¶
紛舟次呼聲震地中使愕莫知所為應軫故慴之此豪民¶
矯思亂也麾諸夫速牽其舟行頃刻有里出泗境駕即南¶
都中使故啣應軫傲矯㫖泗州進羙人善歌吹者数十人¶
應軫奏泗州婦女&KR0189;陋且近多流亡無以應臣向募桑婦¶
十餘人倘蒙納之宫中俾受𧖟亊寔於治化有禆詔且停¶
<pb:KR2d0017_SBCK_019-76b>¶
止世宗登極召還為給亊中加俸一級猶以諌止先帝南¶
廵事見旌也山東礦盗流入河南至考城殺指揮趙泰等¶
官三十員上呼大臣問計應軫言弭盗之䇿大畧不過安¶
之勝之而已安之在擇守令而勝之有六離間賊黨一也¶
收用豪傑二也扼塞險要三也閉紏告姦四也明賞罰&KR0134;¶
士五也分首從招降六也與禦&KR0595;不固禦&KR0212;逐之境外而¶
已弭盗而縱出境是以隣&KR0038;為&KR0676;也請以定例一方盗&KR0120;¶
彼此玩視不即撲㓕以致出境流刼則两處鎮廵一體坐¶
罪上可之踰月盗平出江西僉亊自免去已又薦&KR0120;督學¶
江西外艱歸遂不復出晚&KR0010;陶情於酒比䘚鄉人倣靖莭¶
<pb:KR2d0017_SBCK_019-77a>¶
例&KR0059;謚為靖獻先生¶
　論曰冊桑婦應詔請納後宫子肅以諧諷止邪詩所謂¶
　戯謔之不虐者惟是不然圭璧金錫如武公而以佻逹¶
　終之乎高呼誤閹出境亦即宣尼㣲服脱宋之觧曰是¶
　不可與荘語也¶
<pb:KR2d0017_SBCK_019-77b>¶
<pb:KR2d0017_SBCK_019-77b>¶
　　翁萬逹(王&KR0022;直/張鳯)¶
翁萬逹字仁夫廣東掲陽人嘉靖五年進士授戸部主事¶
出為梧州守威惠大著督府材之時安南莫登庸逆不共¶
命詔南征陞萬逹廣西按察司征南副使時龍州上目趙¶
楷向武州韋應憑祥州李寰三酋皆簒主自立素通於登¶
庸萬達曰使我軍&KR0359;入釋此軰為登庸耳目危道也冝先¶
三酋𥆳府属以便冝於是招賊黨思明土舎黄朝釋其罪¶
厚結之使内間朝退械韋應詣萬逹請罪而復遣人語趙¶
楷天子將有亊南彛足下以衆至可立致尊官楷果以千¶
人來萬逹佯與欵結伏壮士執之曰汝罪無赦死汝官而子¶
<pb:KR2d0017_SBCK_019-78a>¶
楷曰楷死而監軍不果官吾子奈何萬逹曰有如日楷書諭其¶
黨曰亂無益也可善輔吾子存趙遂杖殺楷而立其子匡¶
為州目於是遣人徴兵憑祥襲寰執之萬逹聞於督撫且曰¶
威近可以襲遠日者断䕨峽諸蠻毎以殺掠為潯害今請¶
兵用峽蠻先聲以奪交人之氣亦一竒也督府韙之属兵¶
五萬萬逹分為左右両軍搗其巢斬首一千二百級進羅¶
連山餘黨率其　孥叩首歸命登庸聞之大恐㝷陞萬逹¶
浙江右𠫵政督府䟽請萬逹始終安南之功詔改廣西萬¶
逹行邉過豊門虎傷其卒死萬逹為文告山靈使力士探¶
其穴射殺七生致其一軍中譁曰罪虎勿縱有如登庸已¶
<pb:KR2d0017_SBCK_019-78b>¶
而登庸果望風慴素衣面縛叩鎮南関來降上其安南國¶
王印歸欽州　地萬達執茟大書曰聖天子以好生為¶
徳待爾不死登庸稽首稱萬&KR0010;安南平陞四川按察使歴¶
兵部右侍&KR0048;縂督宣大萬逹首請修築邉墻長一百三十¶
八里有竒壕塹如之東連西河西接靖鹵堡縁墻為堡七¶
墩䑓一百五十有竒分兵置戍聲援聮絡陞右都御史兼¶
兵部左侍&KR0048;&KR0315;一子㝷鹵入犯萬逹徴書四𤼵疾馳四五¶
百里自𥆳各軍迎撃别製火炮有三出連珠百出先&KR0289;鐵¶
捧雷飛数種一炮當鹵数十騎鹵大驚以為前未有也大¶
同帥周尚文嘗與鹵𢧐曹家庄鹵騎十萬尚文僅以萬騎¶
<pb:KR2d0017_SBCK_019-79a>¶
為所困萬逹以四十徃援猝不及會西南風大作萬逹命¶
輕車数百輛曳柴以進塵霧蔽天鹵望大驚翁太師且至¶
解圍走召入為兵部尚書外艱　年鹵入大同塞殺縂兵¶
張逹薄都城上下兵部尚書　夔獄起萬達代之未至¶
輔臣嵩坐萬逹&KR0026;望降兵部(右侍)郎兼僉都御史守昜州¶
明年大察(黜)為民又明年起為兵部尚書卒贈太子少保¶
謚㐮毅時有王&KR0022;真磁(州人)初為諸生餼&KR0338;矣萬逹命参¶
將張鳯出討鹵(&KR0022;直)為賛議鳯𢧐死鵓鴶谿&KR0022;直持大刀¶
三十斤腰鐵　斤垂死連撃殺数十餘鹵卒贈都指¶
揮僉事&KR0315;一子磁州所正千户¶
<pb:KR2d0017_SBCK_019-79b>¶
　　論曰余(謂)兵有三十聲威近襲逺此聲之大者也而當¶
　　時録安南　及此使以芻仗遠因交南而交南之耳¶
　　目應之即不　必登庸就欵乃及藤峽等是先¶
　　難而後易也何似先(易)難者亦易所差豈㝷丈哉曵¶
　　柴之計與昔蒙馬虎皮一例是誤之以形耳¶
<pb:KR2d0017_SBCK_019-80a>¶
<pb:KR2d0017_SBCK_019-81a>¶
　　馬永(杭/雄)¶
馬永字天錫　&KR0118;安人世金吾左衛指揮使父荣鎮番¶
𠫵將永机警善騎射襲父官正徳六年從征流賊功陞都¶
指揮同知尋令千總𨽻江彬練兵西内移疾不出強&KR0120;之¶
稱病䔍曰吾不能為天子弄臣守偹遵化晋𠫵將𢧐鹵柏¶
崖堂及白羊谷皆㨗充搃兵官治三屯营聼老弱農市而¶
取其值飽徤甲人&KR0108;上廵邉欲出喜&KR0280;口叩馬力諌上按¶
轡熟視乆之曰此馬永&KR0088;𥬇而止朶顔把児孫邀賞入犯¶
永迎撃洪山口破之陞右都督嘉靖初復敗鹵青山口把¶
兒孫自是效順願保塞大同軍亂力言不可撫以啓邉心¶
<pb:KR2d0017_SBCK_019-81b>¶
又請宥諸言禮得罪者嗣言陸完有平賊功乞以已官贖其¶
罪録用其子坐奪縂兵&KR0009;禄南京督府十七年復以縂兵¶
定遼亂搗鹵巢凱還再定遼亂轉左卒遼人為罷市哭䘮¶
過漁陽漁陽人亦哭両鎮皆為立祠永善詗精設伏擒小¶
賊撻而去之或求&KR1069;米細故随使分給鹵故畏而戴之與¶
士䘚同甘苦知人𫠦奬拔蕭陞劉淵杭雒皆&KR0120;列校至方¶
鎮雄字世烕先海門人以搃旗厯功充逰撃略定哈宻大¶
破鹵岢嵐歴都督同知&KR0249;京操扈廵宣大佩征西前將軍¶
印節制陕延寕甘四鎮&KR0315;錦衣千户還佩征西將軍印鎮¶
寕夏謝亊䘚䧺嘗逐賊涉河閗水中斬其驍突遇大敵頋¶
<pb:KR2d0017_SBCK_019-82a>¶
兵寡觧馬鞍為壘跪射却之歸觧衣脇落血如注中飛矢¶
不自知也鹵聞其名畏之¶
　論曰馬天錫有儒者氣象不止邊功相傳永手不釋左¶
　氏春秋故大義白拒内操止廵邊此豈負劍之口𫠦䏻¶
　辦至扵請宥言礼罪臣則仇鵉之𫠦以奢帝眷者永&KR0186;¶
　反之両鎮𤣥両祠与梟示九邊何如㦲而杭征西亦不負¶
　𫠦知¶
<pb:KR2d0017_SBCK_019-82b>¶
<pb:KR2d0017_SBCK_019-82b>¶
　　馬芳¶
馬芳字德馨陕西靈川𫠦人十&KR0010;&KR0071;母虐棄之野鹵收之¶
稍長善騎射俺荅出獵有虎突馬首一彂殪之正徳中俺¶
荅内穹廬授兵淂間歸𨽻都督周尚文先登督府郭宗臯¶
召問方畧對曰廣耳目屯要害固軍而伺之即以寡當衆¶
可弗敗懸賞過當出不偹而掩之可以徙其郭善之從守¶
張湾奔鹵&KR0190;斬馘世宗朝以指揮僉事合救紫荆前&KR0289;中¶
股再射中目鹵歛去還救劉家营敵望其旂驚累功擢副¶
縂兵追鹵金城中流矢弗退斬首㡬三百剄三甲首救督¶
府天城敗之改督建昌大㨗界嶺口生致梟騎六人斬首¶
<pb:KR2d0017_SBCK_019-83a>¶
七千餘級論功世衞正千户破鹵大同及黄崖口斬首一¶
百餘𫉬馬千二百匹移宣府馳鹵山西七㨗晋職二䓁援¶
李賢之敗代縂其軍繕亭障明伍&KR0049;討軍寔歸老病勵閗¶
徤屹然金湯之固嘗使徤児佯為婦人裝出示賊賊楽騖¶
之短刄出盡搗𫉬之鹵窺紅門漢法園陵失守坐不赦敵¶
欲以此敗芳芳從一䘚前遇鹵作胡語導之鹵疑不入黄¶
台吉攻蔚州為三代夹而痑之斬三百餘級再𢧐俘二渠¶
𢧐獨石亦俘二渠鹵恐去己禦黄台吉於東城以三百騎¶
當十萬開壁&KR0367;旗鼓疑之鹵不敢逼援右衛一再勝多斬¶
䤋復敗之於柴溝&KR0315;世錦衣正千户改鎮大同四破鹵最¶
<pb:KR2d0017_SBCK_019-83b>¶
後威寕海口之㨗首功五百四十六黒山之𢧐首功三百¶
前後𫉬馬近萬匹以互市異議坐罷復以招䧏功加任子¶
官一等萬暦初召僉書前府復鎮宣府卒芳沉騺有謀略¶
目不知書身經九十餘𢧐未嘗敗衂造請儒生恐後子棟¶
官晋帥林遼帥¶
　論曰時去二祖遠開國与靖難諸𢧐言之口咋矣吾¶
　難馬徳馨石希声胆氣無𫠦規模百變不措有似山¶
　懐遠之在宣廟中¶
<pb:KR2d0017_SBCK_019-84a>¶
<pb:KR2d0017_SBCK_019-85a>¶
　　石&KR0022;憲¶
石&KR0022;憲字希尹　清平衞人正徳中為四川都清守偹¶
時流賊合思石苗民叛江村囤&KR0022;憲偽與平以軍中少年¶
何全&KR0091;千户貭之全探賊内單從髙崖数十仞躍下一鼓¶
平之苗盧阿項䓁叛磨子崖囤編筏逼崖賊乞援播州&KR0022;¶
憲曰吾以水西亂楊烈烈自頋不暇何能援人時二月沿¶
江&KR0669;未花令曰吾三伐鼓花開囤下鼓畢花果盡開又&KR0390;¶
竿百歩外令曰吾一彂中竿囤下果中竿一軍&KR0108;拔之銅¶
仁賊龍許保吴黒苗等㩀六龍山大犯銅仁楊𠫵將以招¶
撫&KR0013;覊&KR0022;憲徃苗驚曰石&KR0849;来也退間道襲破思州䧟石¶
<pb:KR2d0017_SBCK_019-85b>¶
阡府&KR0022;憲大破之龍塘追至董苗山斬首千餘間招吳來¶
格䓁内附已而許保擒黒苗授首賊平厯功陞右都督&KR0315;¶
二子䘚贈左¶
　論曰皆持刃也而使氣則入希尹氣與令行李廣之飲¶
　石羽非力也風皷毛時豈知其䏻㧞木飛石即此㢤¶
<pb:KR2d0017_SBCK_019-86a>¶
　　周尚文¶
周尚文孝宗朝為陕西後衞指揮同知厯功以都督僉事¶
佩征西將軍印累鎮寕延㨗定邉沙城歴右都督出鎮大¶
同墾田&KR0113;堡斬吉囊子滿罕累加太子太傅彂代府充灼¶
反謀嘉靖中鹵犯宣府搃督翁萬達䟽尚文代將宣府兵¶
𢧐鹵曺家荘識坎而蹶其馬大敗鹵斬其酋四功数十年¶
無與比加太子太師病卒尚文初掌後府時嚴世蕃為&KR0052;¶
歴侵柴炭銀三百両尚文𤼵之以是忤嚴氏其家請卹不¶
報給事沈束代為請廷杖逮治明年鹵薄都城檢討趙貞¶
吉請追奨尚文功賜祠録後釋沈束以作人心㝷亦外謫¶
<pb:KR2d0017_SBCK_019-86b>¶
尚文讀書通大義御下同辛苦&KR0014;出人死力善用間每親¶
突陣無不勝敵称飛將軍然性髙伉善持人短長後十餘¶
年始贈太傅謚武㐮¶
　論曰&KR0014;犯分冝子世蕃何難吉囊子滿罕給事沈束¶
　代為請䘏亦號飛將軍¶
王乾象𫝊失¶
<pb:KR2d0017_SBCK_019-87a>¶
　　劉𩔰(子/綎)¶
劉𩔰字名世江西南昌人舉材官立功蜀中得為將領平¶
九流横江白草松盤　布等洞嘗以三百騎破獠萬人孤¶
身&KR0013;圍轉𢧐三日夜斬酋馬首潰圍出嘉靖中以副總兵¶
鎮江南毎𢧐謝介胄褁单衣為士卒先倭犯淮陽&KR0418;檄徃¶
援䧟陣劈其魁伏&KR0120;逐北盡焚其舟陞都督僉事提督南¶
京振武营营亂已移縂兵南贑追捕賊首張璉林朝㬢等¶
誅之倭䧟興化以七百人扼其勝𫝑合大帥戚継光共破¶
之歴鎮江南淛蜀都掌蠻㩀九&KR0093;山作亂酋阿大阿二方¶
三&KR0060;弄名號而阿苟者㩀凌霄城羽翼之江陵柄政以属¶
<pb:KR2d0017_SBCK_019-87b>¶
𩔰𩔰計擒阿苟凌霄下并縳么兒襲斬阿黑於都都城又¶
以計離三酋乗雨絙攀上九絲三酋各竄去别𫉬阿大躡¶
二酋貴州大盤山縶之歸斬首四千六百有竒淂酋王三¶
十六人拓地四百里𫉬漢武矦所遺銅皷九十三而還陞¶
左都督加太子少傅&KR0315;錦衣世襲即其地立興平縣建徳¶
所縂兵兵偹各一人鎮之𩔰䘚官子綎襲綎字煥吾跳盪¶
先登嘗撃倭朱家尖砲怒蛟波翻溺倭𣦸千人從攻九絲¶
平都都寨以副總兵代父鎮蜀萬暦二十一年倭䧟朝鮮¶
從大將軍出援綎以禦倭總兵䕶王子光海君守全&KR0159;是¶
時倭㩀朝鮮者七年沿海盤結為三窟清正者屯東路蔚¶
<pb:KR2d0017_SBCK_019-88a>¶
山行長屯西路為順天石曼子屯中路為望津四川綎當¶
西路偽紿行長為好㑹令貌如綎者稱綎而綎侍將半酣¶
伏起行長異綎&KR0190;目綎疑綎行長驟脫去旋以巾幗遺綎¶
綎怒舉火走子燼其二十艘乆之平秀吉死國中亂三窟¶
撤去論功晋都督同知從攻播逆楊應龍事在應龍傳應¶
龍曰他兵不足慮惟大刀劉與水西兵差介意事平為首¶
功擢左都督&KR0315;一子指揮使㝷征雲南蠻復三宣六衞生¶
擒岳鳯父子献俘告廟再平羅雄誅&KR0071;荣破武㝎殪鳯騰¶
霄還督陕兵征臨洮火落赤諸部裹創百𢧐未嘗敗&KR1518;四¶
十年建南猓&KR0212;為冦渡瀘水冒瘴&KR0359;入粮絶至煑革以食¶
<pb:KR2d0017_SBCK_019-88b>¶
盡闢桐槽雪&KR0280;諸路斬級三千三百有奇㑹有飛語謗綎¶
奪官將吏空腹䠥&KR0887;三載乃得歸未一年而遼東難作起¶
故官綎旣家居失𫝑賔客及門下壮士多去之廼上言兵¶
事謂廟堂𢧐守之議未定將之責委未决兵之分布未明¶
即火器鎧仗車馬未偹諸省徵𤼵未集召募者未練臣故¶
所統舊將䘚繹絡未至况今日主兵事者中無成算誠有¶
可&KR0104;聞警&KR0186;洶洶危形若旦夕而稍退則䖏堂怡怡竟置¶
度外應事過于張皇綢&KR1230;踈于桑土是冝慮而後動𢧐乃¶
克勝不報促行急是時分四道出塞將軍杜松出撫順馬¶
林出開鈌綎出寛奠而大將軍如&KR0074;出清河逗遛松𢧐死¶
<pb:KR2d0017_SBCK_019-89a>¶
<pb:KR2d0017_SBCK_019-90a>¶
<pb:KR2d0017_SBCK_019-91a>¶
　　俞大猷¶
俞大猷字志輔其先霍丘人始祖敏以開國功世為泉州¶
衞千户大猷㓜倜儻酷貧日或不再㸑顧喜讀書為諸生¶
受昜趙夲夲能即昜衍兵大猷好之及襲官從李良欽學¶
撃劍盡其術以為兵法数起五猶之身之具五體雖將百¶
萬之畏可使合為一人嘉靖中登㑹舉髙等除正千户掌¶
金門所篆上僉事書陳方畧僉事呵之曰弁安用書杖而¶
奪其篆二十一年鹵入山西大選材官大猷上書自荐侍¶
&KR0048;翟&KR0583;歎為知兵㝷亦未盡其用守偹汀漳撫平猺峒斬¶
酋首蘓青蛇&KR0118;廣東都司安南庻孽莫正中為&KR0096;臣阮敬¶
<pb:KR2d0017_SBCK_019-91b>¶
所逼来奔其部將范子儀以迎正中為名擁衆三萬冦欽¶
州大猷陳禦象猴法及傳槌地法檄子儀正中非朝命不¶
可得嚴伺之子儀觧去已内难復来大猷一𢧐破之𫉬舟¶
三百擒偽將雲根伯復三𢧐三大敗之斬馘千一百餘級¶
已而安南王宏瀷斬子儀以献安南定未几黎人符欽文¶
叛大猷率兵討平之撫其脅&KR0025;黎人服貌像而祠祀之因¶
上交黎善後䇿于督府歐陽必進不&KR0014;用&KR0118;海南𠫵將三¶
十一年倭冦淛直提督都御史王忬議招之大猷不可𢧐¶
松門普陀劉港昌國臨山覌海間皆㨗前後斬級千五百¶
有竒倭嚮導華人汪直乗&KR0275;風遁去三十四年陞副縂兵¶
<pb:KR2d0017_SBCK_019-92a>¶
鎮金山禦倭斬首四百餘級時視師趙文華檄縂督尚書¶
張經速𢧐大猷請持重文華怒已連破倭捕斬二千七百¶
有奇經以忤相嵩坐論死而大猷亦落祖職已倭報日急¶
復起大猷𠑽為事官鎮守淛直縂兵大猷上言督府胡宗¶
憲倭長陸𢧐今厄水善𢧐者毋以短撃長冝以長制短而¶
海𢧐無他法在知風候齊號令以大舟勝小以多勝寡于¶
是前後斬馘㡬二千級沉其舟十三舟山積賊皆平時天¶
子意必得王直許其貢市大猷請大創之宗憲曰撓欵者¶
死大猷曰倭之来不来非関直誅不誅也&KR0002;誘之來而復¶
殺之則失信宗憲不听誘直下獄待命詔竟殺直羣倭聞¶
<pb:KR2d0017_SBCK_019-92b>¶
直見殺焚舟殊𣦸𢧐大掠閩宗憲懼奏大猷違其節制且¶
自盖逮大猷獄謫戍邉㝷釋之使立功自贖之制獨輪車¶
縂督李文進以其制挫鹵安銀堡邉有兵車营自此始也¶
&KR0024;湖廣鎮筸参將饒平賊張璉反僣名張官流䧟江閩諸¶
州縣詔諸道合師二十萬討之而大猷將江西兵合進時¶
胡宗憲復&KR0418;詔兼督江廣欲窮璉𫠦出大猷曰不然璉出¶
窮之如追放虎𫝑必四殘今其妻子寳貨在巢吾直走其¶
巢彼必還救可得志引六萬五千人㩀栢嵩嶺瞰璉巢賊¶
果頋巢俘斬千餘于是潜使説璉黨執璉已為両廣帥所¶
奪江兵不平欲與閗大猷按劍敢閗者死賊𢙣其不滅寕¶
<pb:KR2d0017_SBCK_019-93a>¶
必其功在我也撫定餘黨乗勝討林朝曦斬首千二百而¶
還擢副縂兵控制江湖閩廣四道兵加祖官一級請置縣¶
五嶺間為平遠詔&KR0025;之㑹倭䧟興化上責𢧐急大猷以都¶
督僉事徃援念賊且萬人善𢧐入死地不冝輕撓之以勇¶
賊請列营犄角困之且云遲𢧐則我兵日多守益固而賊¶
日益困敵以𢧐為守我乃以守為攻計便閩士大夫洶洶¶
急功不聼乃竟以是與都督劉𩔰戚継光夹撃殱賊倭三¶
萬冦湖州與内盗胡平相結詔大猷移鎮潮惠群盗惮大¶
猷名競出降而胡平亦遂與倭絶乆之平終不戢御史論¶
罷大猷官㑹河源翁源二縣山冦李亞元䓁為冦両廣總¶
<pb:KR2d0017_SBCK_019-93b>¶
督吴桂芳䟽㽞之遂將五道兵進賊㩀峒如蜂房水窩介¶
三郡六縣之間而雲溪&KR0057;僻堅大猷曰此當誘而聚之者¶
也遣降將王鵉者盛騶從入賊為死間賊得鸞自安而大¶
猷日𤼵兵撃旁諸巢之未下者以&KR0208;之諸巢果畢雲溪以¶
緩討乃陽言誅李明過雲溪賊出牛酒犒兵湏&KR0119;兵悉集¶
撃破之俘斬四千餘級擒亞元乗勝破東峒𫉬鄧廷鳯誅¶
黎永元諸峒悉平&KR0118;署都督同知進祖職一級佩征蠻將¶
軍印鎮廣西未行𨺚&KR0159;&KR0004;吳平之黨魯一本復亂大猷請¶
用閩舟師破賊銅山柘林連灣擒一本論功進右都督之¶
任廣西時古田賊&KR0330;銀豹黄朝猛等冐入㑹城刼布政司¶
<pb:KR2d0017_SBCK_019-94a>¶
手刄𠫵政大猷率七將軍三十六校三月誅朝猛擒銀豹¶
破堅巢百餘俘斬七千四百六十有竒復其縣改為永寕¶
州復移鎮福建新倭突入福寕殺把縂去時副使鄧之屏¶
失事大猷代坐免官萬暦初兵部尚書譚綸嘗大猷書莭¶
制精明公不如綸信賞必罰公不如継光精悍馳騁公不¶
如𩔰然此皆小知而公堪大任誠如霍子孟任如諸葛亮¶
大如郭子儀忠如文文山毅如于忠粛託孤&KR0009;命當以相¶
屬大猷自言生平志在北邉而見用江南非其素今老尚¶
可用也復起署後軍都督僉書訓練有成以劳迁署都督¶
同知㑹綸卒大猷歎曰吾與誰共功名哉以都督同知致¶
<pb:KR2d0017_SBCK_019-94b>¶
仕卒七十有七贈左都督大猷為將五十餘年東南大小¶
百十餘𢧐未嘗敗&KR1518;積功三萬五千餘級礼布衣士如上¶
賓諸支干孤虗雲物氛祲堪輿竒遁兵家以為務者率&KR0440;¶
勿問薦挽不遺餘力子咨臯傳父劍法水𢧐龙其𫠦長大¶
猷𫠦著有正氣堂集伍法射法劍經𢧐車法續武經總要¶
　論曰俞將軍不淂志時陸錦衣炳為上千金嚴氏語世¶
　蕃曰吾齋而卜兆曰淂見侍&KR0048;大猷不死頃之淂入謁¶
　稽顙百乃免嗟乎且百萬目不為動頋乞憐&KR0096;相庖中¶
　如是㦲眀両頗牧俞大猷戚継光他不及¶
<pb:KR2d0017_SBCK_019-95a>¶
　　沈希儀¶
沈希儀字唐佐其先臨淮人也廣西馴象衞世指揮使正¶
徳中征永安盗䧟淖中騰而及陸三酋前趋之希儀捩頸¶
以遍鏢挑右足譲刀顧射鏢者中决項死又掣刀斫刀酋¶
於鐙間弩酋恟失弩射之中膂追𢧐箐中敗之&KR0118;都指揮¶
僉事荔浦賊八千人行剽歸希儀兵少設㐲盛旗幟蛟龍¶
灘疑賊賊果疑舎蛟龍趋滑石隘半渡㐲彂敗之酋没水¶
瞩水中影一失斃&KR0118;都指揮同知嘉靖六年岑猛叛希儀¶
將中哨當工堯隘鼓飢兵奪隘得賊粟食軍乗勝攻田州¶
㑹猛婦翁岑璋内應邀賊于歸順馘猛梟軍門擢右江𠫵¶
<pb:KR2d0017_SBCK_019-95b>¶
將治栁州栁多賊逼城五里賊毎詗官府極神即閨闥中¶
稍動色輙知之希儀至故令&KR0836;徭恣出入嬉遊城中而求¶
與徭通商販者&KR0190;十人厚撫之使為詗或致徭婦出見令¶
其妻善視之益得其宻報于是賊動静聲息頋徃徃為我¶
所先得毎出勦即肘腋親近不得聞至期鳴號諸軍集𦗟¶
令令曰出某門旗頭即引諸貿貿行頃之列壁賊果至𢧐¶
方合而伏又左右起賊大敗去己賊冦他𫠦官軍又己先¶
在賊度官軍所不即至荒絶者冦之官軍又未嘗不在賊¶
驚以為神凡破巢得婦牛女畜果鄰巢者悉還之惟隂助¶
賊者還軍梟不赦曰若柰何隂𦔳賊或刀弩而門瞷者曰¶
<pb:KR2d0017_SBCK_019-96a>¶
若奈何刀弩而門瞷我賊益讋服希儀嘗卧病所部入問¶
病不與見曰吾病思山獸啖之而獵來甫岀獵而賊授首¶
矣嘗以甚雨凄風察諸賊𫠦止宿散遣人衣毳㡌與革同¶
色潜賊中忽砲舉賊驚竄妻子山谷或至觸厓石死馬平¶
徭賊&KR0330;扶諌弩中知府鄧鋐者也潜三層巢計縛三層猺¶
妻令擒扶諫以昜妻去論者以為自廣西為將韓&KR0026;山雲¶
之倫能使猺不為賊比希儀則能使猺人攻賊前此未有¶
也思恩奏設流官而州&KR0190;反側不靖已聞岑濬子金在鎮¶
安恐為後患深結酋楊㽞以來金卒縛金散其衆五十人¶
而思恩復寕希儀在栁度十三年移淑瀘總兵贑州改屯¶
<pb:KR2d0017_SBCK_019-96b>¶
宣大署都督縂兵江淮復調廣西貴州已還廣西而瓊南¶
五指山熟黎&KR0004;以知州邵濬虐使之拒法而叛希儀請但¶
搗其首𢙣而&KR0058;平進都督同知改貴州平銅巢希儀膽勇¶
机警善撫恤人為耳目者賞不失頃𠜇嘗染危病所部卒¶
至自𢦤于神前以禱穿手刺股痛毒諸體者不可&KR0190;最後¶
一人至以箭穿喉其得士如此¶
　論曰唐佐臨敵目光𫠦逼人馬辟易而特饒機智変化¶
　莫測也尝與唐荆川論兵有曰世固多良將每患牽制¶
　不得專行先一副打算應牽制之虔而以苐二苐三最¶
　下之策鮮不敗矣使猺不為賊&KR0026;雲又是一觧¶
<pb:KR2d0017_SBCK_019-97a>¶
　　戚&KR0071;光(父景/通)¶
戚継光字元敬號南塘南直㝎遠人其先百户祥以畧地¶
𢧐死世襲登州衞指揮僉事父景通長幹修髯𩔖關壮繆¶
常席地讀書當暑不輟逆瑾時景通部戍䘚踐更京師瑾¶
隂遺之蓆㡌約曰著此為劉景通不肯著為黄冠遁去青¶
州賊李琪反㩀䝉隂山計擒之劉六七起河北行山東景¶
通&KR0418;檄守鄒遇賊平度道中衆寡懸&KR0108;不避陳以待賊擊¶
卻之先後累数十㨗陞把總督江南粮運&KR0014;時戚勳以縂¶
督偹倭欲引景通為同姓謝曰先卋故姓倪勳報去歴大¶
寕都司掌印坐神機营母閻貞莭請終飬從之　舉継¶
<pb:KR2d0017_SBCK_019-97b>¶
光繼光綦&KR0130;𬨨庭大詬曰他日饕䘚伍自封矣既知為外¶
氏所遺卒裂之廢勿着嘗畫䇿偹胡累&KR0190;百牘病革猶問¶
吾所上偹胡封事如何&KR0071;光㓜而揮闔多權奇隆凖方頥¶
鷇而鷹揚英氣勃勃頋折莭為儒以經術著北鹵大入部¶
條域守簡材官戍九門繼光方待試武闈條上便冝部是¶
其議歴浙江都司僉書㑹倭難作継光乃議練兵以江南¶
菹澤多走險不利並驅乃用長短兵夾振而進隊立一人¶
為長偏則伍之両則行之犄角互張攻距撃刺互用名鴛¶
鴦陣&KR0024;浙東𠫵將分部台州嘉靖四十年島彛入台州&KR0071;¶
光兵搗賊花街斬首数百然後朝食盖二旬有九日九接¶
<pb:KR2d0017_SBCK_019-98a>¶
𢧐無不以全&KR0145;勝稱戚家新兵云時江西告警督府檄西¶
行既㨗露布以聞已而閩冦張甚部兵八千徃自横嶼入¶
福清大敗之復夜趨牛田連破十六营斬首千餘級平明¶
還興化人始覺驚以為神還淛而他彛部継至衣中國衣¶
賺破興化継光以縂兵徃與俞大猷合斬真倭二千五百¶
餘級復𢧐仙逰城下斬首&KR0190;百級追奔漳浦復斬数百級¶
閩地悉平時継光與大猷同為名將大猷務持重継光雷¶
撃風𤼵無不立碎勒功平遠䑓𨺚&KR0159;&KR0004;鹵䧟石州東薄昌¶
黎&KR0071;光上書偹陳七原六失四弊大較言兵制西北什倍¶
東南鹵慿積威刼邉人邉人望風而靡𢧐將率朘軍費豢¶
<pb:KR2d0017_SBCK_019-98b>¶
外舎兒視鹵飽歸尾而鵬勦掩老嬴馬功級借曰當𢧐鮮¶
不唾之且不練何以議兵無兵何以議𢧐請簡部將若而¶
人分募三輔丁壮三千部將將之各為四营营各伍部每¶
营立一禆將為之連衡縂&KR0259;折衝則主將專制比及三年¶
堂堂乎可格鹵矣時專任薊門縂理改鎮守薊州山海永¶
平等䖏而練兵之議&KR0397;不行大修邉墻二千里楼櫓敵䑓¶
翼然壮䴡費縣官僅十萬緍而考工足當百二十萬復增¶
募南兵二萬編伍戍之議立車营出𢧐則以代城郭車四¶
面結靷為方陣步騎二旅中蔵之遇鹵乗陴火噐先薄五¶
百歩外稍近則歩兵出轅下距鹵馬排撃之鹵&KR0077;而奔則¶
<pb:KR2d0017_SBCK_019-99a>¶
縱&KR0016;兵乗勝逐北慮師不𪧐飽復益輜重营以從有𤼵則¶
南兵當𨕖&KR0289;入衞兵筴應主兵戍守錢更者任轉輸首分¶
数次形名次技撃次歩伐次偵邏次鄉導次批擣次&KR0210;撃¶
次追襲次俘馘次首功軍政畢張無不以律比年東西鹵¶
謀入犯西酋淂薊状恐巫卜不祥遂謝去東胡欵関入貢¶
部言鹵数苦薊内偹不𢧐而伐鹵謀即軍正無所課功其¶
功上上継光以𠫵將入閩進副將再論功最進中軍署都¶
督同知充縂兵入薊擁總理虗名秩如故及江陵當&KR0038;以¶
修薊功進左都督其加秩則少保兼太子太保其階則時¶
進光禄大夫及江陵歾人言波及継光移鎮南粤北鹵入¶
<pb:KR2d0017_SBCK_019-99b>¶
黒峪關薊人願亟召還不淂請則勒石頌功徳尸祝之踰¶
年疾作得謝還登州卒継光用兵大小数十百𢧐所殺鹵¶
以巨萬計法𫿞不淂左石頋頋必斬&KR0010;散千金狥客急至¶
是歸而暴折即延醫治病且無資先是任子恩皆停其子¶
僅襲祖職淂指揮僉事継光在淛所著有紀要新書在薊¶
有練兵實紀治兵者悉遵用之¶
　論曰一時海内稱俞戚以大猷為龍継光為虎然大猷¶
　每以不淂當鹵為恨而継光在薊又值鹵受欵未盡展𫠦¶
　能為則正以不一當鹵為功嗟乎負五等之才而湏其¶
　時開&KR0038;与靖難其殆福運与俱哉¶
<pb:KR2d0017_SBCK_019-100a>¶
　　左良玊¶
左良玊號崑山臨清人崇禎五年&KR0418;詔以副&KR0291;兵將兵援¶
懐&KR0159;走賊太行山明年敗賊渉縣之西賊琞其旌旗頗震¶
未㡬敗績武安七千人摧㡬盡七年&KR0120;援盧氏軍渑池與¶
總兵陳永福鄧玘共扼宛雒之賊頗有斬𫉬八年給事中¶
常自&KR0073;上言中原安危所係乃僅以左良玊一旅塞新渑¶
陳治&KR0022;䓁数營扼汝州陳永福孤軍堵南陽賊𫝑日益兵¶
力日分賊大小七十二營&KR0597;屯伊嵩宛雒之間以数千官¶
軍東西瞻顧何所畏而不長驅哉明年賊一字王及撞天¶
王合三十七萬犯閿鄉靈寶濶四十里繹絡百里良玊與¶
<pb:KR2d0017_SBCK_019-100b>¶
總兵寛持不敢進已而寛累㨗而良玊無功十年大破賊¶
於舒城大安連𢧐三㨗賊猶濳竄大山中應天廵撫張國¶
維檄良玊入山搜剔良玊新立功驕蹇不&KR0418;調逾月乃出¶
舒城所擁降兵殘村集爲&KR0469;十一年與總兵陳洪範大破¶
賊於鄖西總理熊文燦既欵曹操汝才而良玊亦受張獻¶
忠之降挿獻忠穀城明年大破賊於許州賊𫝑披靡稍¶
羣集固始保六安馬茶山中良玊令降將國能襲賊内鄉¶
大㨗歩兵率&KR0075;掠上聞&KR0897;責之再破䠶塌天老囬囬改丗¶
王於鎮城賊乞降連營数十里殘民二麥諭不省良玊遂¶
率副將陳永福金聲桓等搗其不意斬首一千七百級乃¶
<pb:KR2d0017_SBCK_019-101a>¶
使國能招之射塌天果率其衆四千人觧甲降内鄉城下¶
䠶塌天者李萬&KR0159;也而革里眼走不来六月獻忠先叛曹¶
操九營亦竝&KR0120;良玊追及之於房縣大敗失其符印事聞¶
革軄戴罪殺賊文燦伏誅閣部楊嗣昌督師拜良玊平賊¶
將軍良玊所部多降將嗣昌欲因以辨賊故有是命十三¶
年賊曹操䓁九營入蜀献忠殘巴巫良玊與川撫邵㨗春¶
(監)軍萬元吉㑹兵䕫州撃賊大勝之曹操九營降其七過¶
(天)星語人曰作賊非本懐良玉以兵蹴之亦来歸督臣以¶
精鋭𨽻良玊軍十四年敗獻忠於南陽復敗之信陽良玊¶
乆屯㐮陽李賊以四十萬由唐縣而西良玊造艦於樊將¶
<pb:KR2d0017_SBCK_019-101b>¶
避賊入郢㐮人怨其滛掠縱火焚艦良玊怒益掠不悛十¶
五年李自成合群賊復圍開封良玊與虎大成楊徳政方¶
(固)安等奉督師丁啓濬楊文岳咸壁朱仙鎮與賊壘相望¶
啓濬日皷之良玊禾可計未㝎賊至良玉先奔諸師從之¶
賊渡河衝躡四百里二督聨騎奔汝寕兵䧏賊数䘮馬馿¶
七千啓濬印劍俱失良玊還㐮十六年勝賊於樊城降賊¶
衆至二十萬避賊東下沿江縱掠于是流士冦䧏將叛兵¶
曰貴小秦王托塔王劉公子混(江)龍管泰山等所在擁竝¶
冐左營不戢南都大振留守　盛設不問為兵為賊撃¶
斬千人良玉列状上兵部自白還屯安&KR0159;詔以荆襄失守¶
<pb:KR2d0017_SBCK_019-102a>¶
姑念义勞行間圖功自贖而所部方國安陳可立等革職¶
𠑽為事官殺賊已而武昌&KR0013;(圍)急良玉不進潯督袁&KR0071;咸¶
持大義責之以其部先進良玉　遣方國安馬士秀等五¶
千人為先鋒而身率大軍&KR0071;進則武昌己陷賊疑李自成¶
欲入楚逸岳州長沙良玉復蘄春冶昌等縣㝷復武昌并¶
復袁州建昌撫州等䖏詔以良玉恢楚功加少師&KR0315;一子¶
監而封寕南伯命世鎮武昌&KR0071;咸䟽以為冝聼督臣調度¶
天　難制十七年南都立以閣臣史可法議進封侯良玉¶
&KR0004;接&KR0101;國書不拜命軍容何志禮御史黄澍入賀觀朝廷¶
澍請召對大吉閣部馬士英奸擅士英怒遂以他事逮㴻¶
<pb:KR2d0017_SBCK_019-102b>¶
　　&KR0071;咸以　兵部侍郎總督應皖等處上¶
　權　左　㑹北師平西三桂西搗賊自成復¶
　　成賊適有偽太子王之明事遂用黄㴻　為撽¶
　　以兵東下意　遠賊至九江卧疾招&KR0071;咸語太(子)事¶
為泣　子夣庚等　偽為太子宻諭刼諸將諸將憤起時¶
&KR0071;咸&KR0134;勿优九江而步卒入　江水為赤&KR0071;¶
咸大驚曰是亂也良玉亦曰　臨　嘔血死夣庚秘¶
不𤼵䘮順流東亡閣部馬士英請靖南侯黄得功等禦¶
左兵上流夢庚敗¶
　論曰寕南令不肅可先登為大將則未也¶
<pb:KR2d0017_SBCK_019-103a>¶
　　黄淂功(翁之/琪)¶
黄淂功號虎山陕西固原人或曰遼東開原衞人初為掌¶
鞭走人清徐之道偶御詞臣汪漸磐&KR0025;子入都輙為之下¶
大盗漸磐異之以聞淂&KR0024;覺華島把總積功崇禎丙子召¶
對上覧其貌短小矯㨗氣奪彪虎因立授黄花鎮都督乆¶
之縂禁旅出河南救桐城献賊望見塵起(大)驚觧去時刘¶
超㩀永城作乱試御史&KR0101;軍王漢奉命援汴㨗以兵攻超¶
為𫠦殺淂功擒斬超上功封靖南伯尋與劉良佐合追獻¶
賊于潜山斬首萬餘級焚賊一堵墻于林中甲申&KR0038;変邀¶
搃兵陳洪範起山東勤王　以定䇿勲晋靖南¶
<pb:KR2d0017_SBCK_019-103b>¶
侯&KR0315;一子錦衣千户世襲詔分鎮江北淂功汛廬州時髙¶
傑傲不奉詔欲保妻子揚州&KR0045;百姓闭関不許淂功時屯¶
儀真&KR0244;搃兵黄斌卿以兵三千至斌卿素与靖南通　欲¶
合靖南軍傑&KR0120;半道邀截之淂功怒单&KR0016;横撞傑軍傑辟¶
易莫敢近傑遂与淂功𨻶時監軍萬元&KR0123;為和觧之已而¶
傑死于河&KR0047;許定國淂功曰寡婦孤児矣吾不報先是四¶
鎮之立𥆳師史可法主之及擁重兵三鎮䘚驕蹇不受約¶
淂功曰吾䓁非閣部不至此輙先下拜謾罵有不与淂功¶
俱者吾手批之于是咸奉師生礼如故事淂功慷慨直致¶
無儀文不觧文字凢奏檄使人旁誦之𫠦欲改&KR0481;字様皆¶
<pb:KR2d0017_SBCK_019-104a>¶
如法忠義性成不煩講觧日飲火酒最多常用六十斤鉄¶
桿運棹若飛敵聞風輙膽裂時有偽太子收獄㑹勘淂功¶
心疑真太子与諸鎮各䟽争之寕南侯左良玊遂以太子¶
為名東犯𨶔及九江閣部士英懼諷兵部侍&KR0048;阮大鋮躬¶
迎淂功禦上流一再敗左兵進封靖囯公加太子太保錦¶
衣衞丗襲移屯蕪湖营板子磯北兵自是捲甲直下由長¶
六竟逼&KR0045;州無与堵逆五月十一日&KR0025;天寕洲渡江疾走¶
丹陽道福主宵遁蕪湖依淂功軍淂功曰帝已離重吾軍¶
輕不足左右柰何㢤立登征南將軍翁之琪舟議南&KR0118;而¶
淂功前营馬淂功靖南爱將也尝以馬吾　身賜已名故¶
<pb:KR2d0017_SBCK_019-104b>¶
亦称淂功云壁燕子磯廣昌伯劉良佐故与淂功&KR0025;親淂¶
功方擬&KR0418;血詔相邀共事而良佐疾移屯江口使人邀馬¶
淂功夜盟之令北降遂裏北制而外飾明服致詞淂功邀¶
話中流淂功不疑葛&KR0129;便㡌&KR0025;百餘人小艇赴良佐良佐¶
出邀迎甚㳟甫就坐淂功諦視良佐辮髮露驚拍案則前¶
营馬淂功麾其徤児紛前號曰靖國北降良便淂功叱曰¶
即若盡叛去吾一人乃不能&KR0108;報天子㢤語未畢流矢貫¶
喉淂功即㧞刀自剄死子黄雷&KR0013;執鎮南翁之琪者字玄¶
倩淛江仁和人祖汝進萬暦乙未進士歴官廣西𠫵政之¶
琪敏幹卓&KR1400;自命走人艱難不遺力折節讀書&KR0024;諸生己¶
<pb:KR2d0017_SBCK_019-105a>¶
卯秋闈躓投試武塲輙隽此日汝進方觴客報至汝進投¶
觴為不酣曰余逰䆠無多長唯督撻弁夫称能安淂清白¶
束子孫俛為人執鞭庚辰除舟山水師守偹東陽許都反¶
奉調徃勦事己陞𠫵將鎮金衢䓁䖏甲申三月國変之琪¶
部精勇勤王集舊轄海舟&KR0025;水道方至京口㑹南都立嘉¶
其忠&KR0014;陞縂兵官並禦叛師左良玉有功加太子少師以¶
左都督掛征南將軍印南都失守之琪駐蕪湖駕奔黄淂¶
功軍以之琪淛人𬨨之琪舟議&KR0118;浙未决時靖南䘚靖南¶
故部失制𪔂沸江上田淮者㨗登之琪舟冐掖駕去之琪¶
牽之不淂出舟望哭自剄以送之為二十一日辰刻板子¶
<pb:KR2d0017_SBCK_019-105b>¶
磯事也子駿年十六浮洋間関跡淂父屍歸葬之¶
　論曰偏安之業敗于上流一撃一曰迹寕南似不甚為¶
　社稷慮其如貴陽以&KR0059;恐必借靖南塞怨也虎山之忠¶
　䏻一二鎮倘使飽食廬六手鐵桿當河上即廣昌不驟¶
　望塵靡而東平亦或稍撃槳淮上寕南不激視靖南為¶
　㱕半壁𫝑成矣一舉而諸鎮俱廢士英之籌&KR0038;莫論亦¶
　豈𫠦以自籌也㢤此後&KR0108;起百難雖皆視死如歸而多¶
　詘于𢧐又不䏻如靖南之謙靖南即不讀書亦可附大¶
　將之林矣咄咄明季一人¶
<pb:KR2d0017_SBCK_019-106a>¶
