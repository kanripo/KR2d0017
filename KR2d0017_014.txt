# -*- mode: mandoku-view; -*-
#+TITLE: 罪惟錄
#+DATE: 2015-09-12 00:41:00.508343
#+PROPERTY: ID KR2d0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB10n0718-014罪惟錄-卷十四.
<pb:KR2d0017_SBCK_014-1a>¶
罪惟録列傳&KR0195;之十四¶
　　諷諭諸臣列傳總論¶
說士之舌至後世而流為話家矣何則非時尚也𢧐國舌¶
在賢扵十萬師士立談而都卿相故揣摹之家其價驟貴¶
漢時猶有存其遺風者時六國無篆不足恣其縦横舌亦¶
平平無竒徃徃投之不克應自是失其真傳世故無&KR0014;以¶
通矦賞士舌而士亦遂無望以舌市通矦汔宋以来士之舌¶
腐于理平淡于文鄙俚于塾即否誤于二民之喝倡咒詛¶
以自為恍愡而已是故國䇿之運不尊而天下之𫠦以掉¶
此三寸者木强不任用余為存此數口以㽞一綫云¶
<pb:KR2d0017_SBCK_014-1b>¶
<pb:KR2d0017_SBCK_014-1b>¶
　諷諭諸臣列傳¶
　　吴客¶
吴客失其名張士誠&KR0018;固平江大將軍逹䓁築長圍困之¶
乆不下降將李伯昇係呉舊臣令呉客徃説士誠歸命士¶
誠𫿞衛而湏之入揖上坐曰客何言客曰臣廼淂見大王¶
言便冝幸甚士誠曰孤徃折節士即何嘗拒客客曰𫠦見¶
非所欲見臣安淂見大王士誠曰奈何客曰向者大王之¶
子弟官属親戚啓䖏尊門逺振旅者自以為韓白畫䇿者自¶
以為良平傲然視天下不復有人荒娱白日聲色炫耀為¶
謀旦夕不知長計而黄蔡葉三𠫵軍以迂濶書生皷唇惑¶
<pb:KR2d0017_SBCK_014-2a>¶
聼敗一軍不知失一地不聞大王&KR0359;居飬&KR0278;餙太平無事¶
之容臣故不&KR0014;為新声熟面浪曵矦門安所淂咫尺容足¶
地奮麈大王前也士誠曰予乃今日見客矣客曰大王今¶
日見臣非臣意士誠曰非客意即何以辱教客曰大王以¶
十八人入髙郵元兵百萬伺城下大王起叱咤辟易退乗¶
勝破撃㩀三吳有地千里甲士数十萬南面稱孤使此時¶
臣淂進一言願大王不忘髙郵辛苦罷滛妖斥奢嫚收召¶
豪傑量才任使明歩伐𫿞賞罰撫瘡痍謹斥堠以大力先¶
計固守江隂常州冝興諸全諸要害遣一介西與漢約合¶
力左右難金陵即不然乗洪都之救江左虗弱為疾走魏¶
<pb:KR2d0017_SBCK_014-2b>¶
都故智猶可窃漁人之利畫江而覇與元運争衡此臣之¶
上願也嗟不及矣士誠曰今即奈何客曰臣有言恐大王¶
不從士誠曰死耳何言客曰死足成名利子孫千古不恨¶
且不聞漢友諒之大武昌乎跨有荆楚𢃄甲百萬鄱陽之¶
戰舉火欲焚江左天為反風身死師敗徒為天下笑何則¶
天之所興誰能廢之今師臣疲&KR0629;芻餉寡竭大王恃湖州援¶
湖州失杭州援杭州失嘉興援嘉興失獨戀戀此尺寸之¶
地&KR0060;恐𫝑極患生変從中&KR0120;有&KR0418;大王為夀于吳廷者大¶
王欲死不淂生無所歸語云噬臍何及此之謂矣&KR0060;以為¶
順天之命自求多福走一介之使自陳金陵願淂從竇融¶
<pb:KR2d0017_SBCK_014-3a>¶
錢俶故事而大王開門幅巾待命&KR0026;盛朝之所以待陳理¶
者當不失萬户矦大王知慱乎淂諸人復失諸人無損白¶
駒故歩昔之下䇿今之上計矣士誠仰首況慮良乆曰且¶
休吾&KR0836;思之卒狐疑莫能决¶
　論曰説不成舌在也¶
<pb:KR2d0017_SBCK_014-3b>¶
　　秦&KR0073;伯¶
秦&KR0073;伯大名人元福建行省&KR0048;中慱辯善為詞説有声河¶
以北元末避地上海張士誠招之不至太祖下松江以礼¶
聘之對曰&KR0073;伯仕元二十年背之不忠母䘮不終不孝稱¶
疾固不&KR0120;上乎書諭之海濵之民好閗以&KR0073;伯智謀居此¶
恐有後悔遂入朝官之不受&KR0167;𫿞諭乃伏受職侍制上嘗¶
與&KR0073;伯論學謂志勿滿量勿隘意勿驕聖人之學以天為¶
凖賢人之學以聖為則&KR0073;伯曰誠如聖諭復論武&KR0073;伯本¶
武經稱使詐使貪上不以為可䘚以諷辯聞子時¶
　論曰&KR0073;伯無欲以諷辯聞也初𫠦持忠孝二字奉𫿞諭¶
<pb:KR2d0017_SBCK_014-4a>¶
　　而始受職較青田軰出䖏&KR0057;可&KR0026;曰以詐貪二字塞明¶
　　問是其所以為諷辯也借縦横之觧以自浮況耳而䘚¶
　　不及禍¶
<pb:KR2d0017_SBCK_014-4b>¶
　　李實(王復/趙荣)¶
李實字孟誠四川合州入正統乙丑進士為人恣便無拘¶
懐傾狡有口辯初為禮科都給事中已巳鹵也先䓁擁上¶
皇薄都城遣使言和詔禮部侍&KR0048;王復鴻臚寺卿趙荣走¶
羊酒劳軍不成禮篡歸上皇復出去鹵再遣使索迎不報¶
明年六月鹵令知院阿刺為書遣𠫵政完者脱&KR0794;等復至¶
寔慨然請行詔乃加寔礼部右侍&KR0048;同大理寺少&KR0056;羅綺¶
使鹵寔上事冝八上曰此難可以遥度也寔捧勅書遺可¶
汗者不過通好絶無迎復一語實訝之將詣白閣臣遇太監¶
興安安曰但奉黄&KR0083;翰事他何與寔遂偕綺通事指揮馬¶
<pb:KR2d0017_SBCK_014-5a>¶
顯随鹵使完者脫&KR0172;北行也先营失八児秃實至宣讀勅¶
書既也先曰我送&KR0002;皇帝還京而不以大臣迎而殺我奏¶
使張関保姚謙何以實曰太師名送駕而軍馬不由関入¶
且肆掠朝廷不能無疑殘使臣守関者坐不知勿罪也又¶
曰者&KR0313;不花二人何以不返寔曰自太師見蹂而後子㝷¶
父&KR0311;弟㝷兄执士積怒氣南朝著令𫉬一首級淂髙官無¶
南使伴行亦何以知太師所遣然則送差李寔至大同亦何¶
以不返寔曰無有既而曰知之矣近者夜不收言大同城¶
東八里從諸屍&KR0504;中淂文書乃是太師所遣邉軍畏不¶
敢聞即如今𠫵政完者脱&KR0794;礼遇𨺚厚前使何以獨薄太師¶
<pb:KR2d0017_SBCK_014-5b>¶
原之矣也先首許又曰殺喜寕亦不由朝廷指乎寔曰喜¶
寕&KR0018;㤙以太師髙&KR0105;欲南還上皇喜寕輙𠕅沮而教令内¶
訌殊失太師意朝廷明正典刑為後来不忠之戒也先喜¶
曰吾不怠爾皇帝晨夕知院伯顔帖木兒致恭敬即南朝¶
邀得我能如是乎寔謝則引見上皇上皇皮帳布幃帝地¶
&KR0397;惟見較尉𡊮彬餘丁劉浦兒僧人夏福三人侍牛車一¶
輌馬一匹為移营之具他無有寔等上紵絲四及糯米魚¶
&KR0079;煤鈔燒酒䓁物餘無所將上皇泣問三宫安否寔曰徃¶
上皇&KR0359;居至尊祗以過任王振及此上皇曰振未敗卿䓁¶
無言振者悔何及&KR0056;苐歸語朝廷急復我守𨹧&KR0397;足矣即¶
<pb:KR2d0017_SBCK_014-6a>¶
否編户楽也寔具請上皇引咎自責謙恭避位語貭直上¶
皇嘉許之䄂出二書一&KR0418;上聖皇太后一&KR0418;上一諭羣臣¶
時伯顔帖木児指之先㓜子曰此與朝廷議婣者也实不¶
敢對也先語寔速以大臣來大臣朝以至駕夕以彂且飲¶
寔為弹琵琶吹笱児按拍而&KR0084;寔故作好語楽之也先復¶
語實我留上皇無以為即豈可汗我乃&KR0002;此去汝中國自¶
䙝與汝期八月之五日遣右丞抱秃同寔歸盡調還山西¶
大同优邉人馬以示信而瓦刺主普花已遣使入奏詔右¶
都御史楊善使鹵遇實懐来因悉鹵問荅俾應鹵弗&KR0983;實¶
歸朝五府六部数請遣鹵使把秃不報實乃上言臣和議¶
<pb:KR2d0017_SBCK_014-6b>¶
事畢俘迎復日期出也先之口今失約和不成所&KR0104;匪細¶
詔以湏楊善復命遂促令把秃還鹵追善出塞進寔右僉都¶
御史上皇復辟後寔時廵撫湖廣中㫖奪職為民或謂寔¶
至鹵中見上頗倨而詞又戅上故啣之而趙荣者字孟仁¶
閩縣入正統間以楷書生員授中書舎人直文淵閣鹵薄¶
都城責迎駕羣臣相視莫徃荣與通政𠫵議王復請行遂¶
以鴻臚寺卿同復岀大學士髙榖壮荣觧𢃄贈之也先與¶
其弟伯顔帖木兒環&KR0211;矢露刄湏之既朝見上皇也先以¶
其秩卑不頋却羊酒取勅視番字上皇取勅視漢字也先¶
謾語復必尔胡溁于謙䓁來上皇微曰彼無善意可速歸¶
<pb:KR2d0017_SBCK_014-7a>¶
既歸辭前職不&KR0098;改太常寺少卿直文淵如故嗣楊善出¶
迎駕荣以工部右侍&KR0048;随行同事千户湯㣧勣甌寕和孫¶
也荣方與鹵語不及答㣧勣輙先𤼵時時于坐上箕踞岸¶
幘朗誦其所著平胡論伯顔帖木見色變㣧勣出脱脱普¶
花謂譯人曰彼髯何為哉頃恨不殺之上皇歸荣轉左及¶
復辟代江淵為工部尚書曺欽反荣&KR0016;而挺戈呼市中從¶
者数百人前行皷勇欽即日就擒論功兼支大理卿俸而¶
王復固安人&KR0120;家給事中陞通政司𠫵議加禮部侍&KR0048;出¶
迎駕不果歸累陞通政使英宗復辟改兵部右侍&KR0048;成化¶
初以尚書出廵邉復改工部有中官為四衛乞胖襖褲鞋¶
<pb:KR2d0017_SBCK_014-7b>¶
復駁止之語尚書余子俊曰衣褲以給應調征行之士使¶
其刻日&KR0120;程非此則給冬衣布花令軍妻自為之况恩岀¶
内侍國体甚䙝子俊歎服時法王&KR0038;師死京師者例為营¶
造墓塔復奏國師故受賞賚不薄冝出已貲母濫官錢人¶
以為淂体卒贈太子太保謚荘簡¶
　論曰幸黄帋無及迎&KR0167;居竒不成非寔口舌之能也¶
　頋所以荅也先数語亦婉約入聼太上韋帳席地時¶
　所言何如乃&KR0167;辟後中㫖輙奪寔廵撫夫引咎避位誠¶
　此日合情之語頋坐是怏怏乎衰寔報追念振死天順¶
　中両不平¶
<pb:KR2d0017_SBCK_014-8a>¶
<pb:KR2d0017_SBCK_014-9a>¶
　　楊善¶
楊善字思敬北直大興人也少&KR0024;諸生好為人䇿事多&KR0096;¶
畧從燕王内難為引礼舎入及即位使為鴻臚寺序班善¶
儀観魁梧音吐洪亮不甚通經術而談諧不覊永樂初坐¶
事逮繋㝷得復官累陞鴻臚寺&KR0056;治第都城外有園亭花¶
木之勝諸公卿休沐時每集宴𥬇時稱善有鄭當時陳孟¶
公之風正統中&KR0118;禮部左侍郎從駕圡木繭足還年六十¶
五矣也先入犯以左副都御史佐于謙营門進右都是時¶
太上在漠北元旦猶循謁賀故事善獨流涕&KR0154;不念太上¶
無&KR0010;乎衆為感愧且止先是科臣李寔假卿佐徃也先通¶
<pb:KR2d0017_SBCK_014-9b>¶
&KR0049;也先曰奈何不大臣来是時瓦刺可汗普花復遣使皮¶
兒馬黒麻速逆駕盖可汗衆不及也先而知院阿刺衆又¶
不及可汗居臣𪔂足外合而中離其内難也利歸也先弊¶
則均受故急思議和也先頗好名恥屈意但令可汗及知¶
院入使則諸大臣無敢任者善獨請行于是中書舎人趙¶
荣毅曰臣嘗如鹵識鹵情&KR0133;貳善行詔荣以工部右侍&KR0048;¶
從善與之勑頋絶不及&KR0418;迎事亦不與善一錢善乃悉已¶
貲不足遍貸中貴人治装從太上所遣還哈銘同徃既至¶
也先𫠦也先使館件者來與飲帳中詫善土木之役為何¶
六師抑何孱也善曰當是時勁師方南征中貴人振欲邀¶
<pb:KR2d0017_SBCK_014-10a>¶
太上幸其里初不為𢧐偹今者南征之士悉歸可二十萬¶
又募中外材官技撃淂三十萬悉教以神鎗机弩多子砲¶
藥箭両頭銃洞人馬腹透七札又用言者計沿邉委害皆¶
隐金椎三尺所值蹄立穿刺客林立夜度营幕若猿猱而¶
皆已矣置之無用矣問何以曰和議成則　飲若兄弟誠¶
無湏舘伴悉以語也先次日善入謁坐定也先曰都御史¶
為通好来抑為迎皇帝来善曰南北之好乆矣豈惟今日¶
顧我上皇荷太師鄭重我中國臣民無不口頌太師盛徳¶
是以舉鞭弭而惟太師也也先曰日者之釁汝中國自詒¶
之亦知悔乎曰悔之倘不為逆振所誘上皇身居九重即¶
<pb:KR2d0017_SBCK_014-10b>¶
安得至此也先曰獨柰何啬我馬價予我帛則時剪裂幅¶
不足者善曰未尝嗇馬價也太師馬&KR0010;並增價亦不継頋¶
不忍拒是以㣲損之太師自度價所淂比前孰多也先曰¶
者者胡語所為是是也善復曰帛有一二剪裂幅不足者¶
諸通事為之也事露而誅矣即太師所使進馬亦有劣弱¶
而貂皮敝豈太師意耶也先又曰者者然則不與鉄甑而¶
閉之会同舘中柰何曰甑自嶺外非京師有一甑值二絹¶
使臣予半價閉而不鬻皇帝安淂知譬中&KR0038;向使者買馬¶
馬價少使臣不與馬太師知之乎也先𥬇曰者者善因復¶
進曰太師之攻我両矣所磔殺刳剔以數十萬計而太師¶
<pb:KR2d0017_SBCK_014-11a>¶
之部曲豈無有血吾刄者苦声呌天天胡不聞上天好生¶
太師獨好殺今和好不絶彼此俱逸不亦快乎也先益喜¶
曰者者因問皇帝歸還作皇帝否善曰已稱太上矣堯禅¶
舜兄禆弟一也知院伯顔帖木児在傍曰且留都御史問¶
還作皇帝則送之否不可也先曰我故湏大臣來大臣來¶
我安淂食言平章昂克謂善歸爾太上皇帝有重寳來購¶
乎善曰太師淂重寳而歸我太上天下後丗謂太師意重¶
寳也歸我太上而不索重寳我歸朝監修史書修載太師¶
仁徳垂名萬代不綦休欤即重寳安必不臚太師前也也¶
先大悦曰者者遂以善見太上于伯顔帖木児营善再拜¶
<pb:KR2d0017_SBCK_014-11b>¶
進醪&KR1458;問萬夀侍立不敢坐也先数目太上太上謂善太¶
師與汝坐則坐善頓首辭曰君臣之禮雖草野勿敢廢明¶
日也先邀太上其营行餞身弹琵琶令其妻三人行酒善¶
等侍飲執臣禮益恭也先嚙指頋其下中國爾爾禮数遂¶
以輕&KR0016;奉太上與善歸也先送出帳十数歩返時鹵人多¶
恋恋太上不能割各行餞而伯顔帖木兒数百&KR0016;䕶行皆¶
羅拜痛&KR0152;以别太上既歸而善以非上所遣㫖薄其賞僅¶
&KR0118;左都御史仍領寺事而于謙心許之多官其從行子弟¶
及易儲加太子太保善先事王振後更事吉祥而比石亨¶
既以奪門功封興濟伯兼禮部尚書賜號奉尺翼衞推誠¶
<pb:KR2d0017_SBCK_014-12a>¶
宣力武臣特進光禄大夫柱國㝷加&KR0197;守正文臣&KR0010;禄一¶
千二百石丗襲兼領左軍都督府嘗隂薦李賢於上亨與¶
吉祥忌之稍稍間踈無何卒仍故封進矦謚忠敬四子一¶
為勲衛一指揮僉事一千户一鎮撫孫増尚公主為駙馬¶
都尉¶
　論曰善故機便責以方正矩幅不可淂嘗以事&KR0013;逮與¶
　章朴同獄時挟方書者罪死善与朴暱朴偶言家有正¶
　學文集善婉請讀之朴不疑出書則宻以聞扵是朴死¶
　而善淂以生&KR0167;官観此則其比&KR0647;振及曺石無疑頋無¶
　此機便而徒矩幅知不䏻令也先者者且&KR0014;隂薦李賢¶
<pb:KR2d0017_SBCK_014-12b>¶
　　則諸比可無責爾矣¶
<pb:KR2d0017_SBCK_014-13a>¶
　　康海¶
康海字徳㴠號對山陕西武功人生數&KR0010;與群児嬉為嬉¶
師焉父鏞授之業輙退而嬉怒欲箠之明曰課所業無可¶
箠乃已就傅于牛生授以小學之莭使無嬉時病焉稍長¶
詔及牛傅未嘗不潜然泣也弘治壬辰状元及苐授翰林¶
修撰扵書覧而不誦嘗曰經籍古人之魄也有意焉吾淂¶
其䰟焉已矣在史舘三年凢諸著作必宗經次及子史以¶
宋人言為俚以唐為巧以秦漢為伯仲而有駁焉故同進¶
者忌偽以國老文就而正之海不疑筆削而授之十存一¶
二耳諸老咸病海與太監劉瑾同郷瑾以其文名欲親之¶
<pb:KR2d0017_SBCK_014-13b>¶
海不與通時郎中李夢陽為尚書韓文草公䟽劾瑾瑾搆¶
夣陽獄必死之客曰念非康徳&KR0636;無可以脱夣陽者夣陽¶
曰死吾安之何以累徳㴠且徳㴠必不屈瑾客強夣陽致¶
二語徳㴠徳&KR0636;救我惟徳&KR0636;為能救我海淂書喜曰我屈¶
一瑾而活良友天下後世其許我即上馬馳瑾門門不為¶
通海呼曰我天下魁人也爾公郷里遂入瑾致上坐海不¶
少遜留飲海談𥬇睨瑾曰自古三秦豪傑㡬何瑾愕然曰¶
願先生教我海曰昔桓温問王猛三秦豪傑何以不至猛¶
捫虱而談丗務三秦豪傑舎猛其誰何温闇若此哉瑾面¶
𤼵赤疑海諷已且問曰今三秦豪傑㡬何海黙屈指曰三¶
<pb:KR2d0017_SBCK_014-14a>¶
人尔昔王三原秉銓衡進賢退不肖今則有宻勿親信秉¶
大鈞者意盖指瑾也瑾轉𤼵喜色因復問其一人先生乎¶
無謂王猛在前而吾不識海曰公何謬及海此一入乃今¶
之李白也海何能為役瑾固問之海曰海不敢道昔曺操¶
憎祢衡假扵黄祖殺之奸雄小智也李白醉使髙力士脱¶
鞾可謂輕傲力士力士脱鞾而不辤容物大度也瑾俯首¶
思曰先生豈謂李夢陽哉夣陽罪當誅海即&KR0120;出曰海不¶
敢道者此也瑾謝曰敬聞命矣明日輙赦出之閱二年海¶
之毋殁李夢陽為表其墓有曰海誠有所以重夣陽何知¶
有瑾自是海守常秩如故瑾敗海方艱歸言官謝訥以海¶
<pb:KR2d0017_SBCK_014-14b>¶
為瑾黨論罷海海帛居葛巾野服放情山水𨼆扵聲妓間¶
有東山遺風乆之大司馬彭澤欲薦海&KR0120;海荅書以見意¶
曰僕之不可扵用丗者有五而甚不冝岀就官秩者有二¶
性喜疾惡而不能加詳今諸公者皆喜明遜而隂譏此一¶
不可翰林雖皆北面事君而勤渠閣老門下者以為賢能¶
僕&KR0180;散畏出&KR0010;不能一造其户此二不可人皆好修餙偽¶
㳟假直而僕毎率意逄怒此三不可士大夫不務修身力¶
業俱呻吟詩文以為髙僕見輙有言而彼方望我以為羙¶
也此四不可與相好者接毎因其聀事加勉戒之詞多忤¶
其所好彼或未從即拒而絶之苟復見兵所爱者又不忍¶
<pb:KR2d0017_SBCK_014-15a>¶
不告或又告之彼即又不從而僕又絶之此五不可執徳¶
不宏不能信之于人自入有罪者之籍扄閉淪落智髙萬¶
物之上名䧟九淵之下每於中夜&KR0060;自歎悔今又不儆而¶
欲仕乎此甚不冝出者一一時同黜之人固有不幸而&KR0013;¶
汚者彼莫不覬幸僕岀以為先容之地而時宰苟欲引其¶
&KR0059;人必援僕為喻則是以賢者之身而為不肖者之資矣¶
此其不冝岀者二瑾同郷鄠縣有王九思者以詞林出部¶
長文𨕖瑾敗罷歸与海同以風流自豪九思所作詞曲小¶
令秀䴡雄爽海親為奏之一座傾倒嘗大集名妓百入為¶
驩人各與牋詩去兵曹&KR0048;楊廷儀少師廷和弟也&KR0120;家還¶
<pb:KR2d0017_SBCK_014-15b>¶
朝過海海喜置酒引酔自弹琵琶唱新詞爲壽廷儀徐謂¶
家兄居恒相念君但得一書吾為道地史局語未畢海大¶
怒罵若伶入我哉手琵琶繋之格胡林迸碎廷儀踉蹌走¶
免海遂入咄咄蜀子更不相見君子以是益知海之不能¶
降志瑾也海之論文曰古人言以見志性情状貌皆可求¶
而淂之孔子所以于師㐮淂文王也不自成家傍人門户¶
無乃𩔗諸譯人也&KR0088;君子不鳯鳴而鸚鵡言陋哉常作樂¶
章求律于太常氏又自審定黄鍾而用之&KR0057;精于暦数隔¶
年求日月交食分秒不爽用掌鈐天時决傷寒人之死生¶
又明諸脉絡孔穴以䖏鍼熨藥餌悉不謬為所親䘮家葬¶
<pb:KR2d0017_SBCK_014-16a>¶
者㸃穴隂陽家皆弗&KR0014;駁也用六壬太乙占事知来輙驗¶
唯愽奕薄而不為年六十四而卒𫠦著有武功志及張氏¶
族譜對山文集¶
　論曰對山使不為夢陽屈瑾𫝑必以不屈瑾大困盖氣¶
　莭屼不可犯即非瑾時少師座中不易至也詘一瑾而¶
　活良友䆒為天下後丗𫠦許五不可二不冝是其自譜¶
　非激忼語時有張志道者字孟獨以進士逰徳㴠敏夫¶
　二人間海卒後其所著率為孟獨挾去海有女工文詞¶
　為蘭州孝亷張之渠婦早寡焚棄茟墨撫兒光孝成¶
　立及光孝筮仕西華尚不知母能文時有表姊某夫¶
<pb:KR2d0017_SBCK_014-16b>¶
　人求為墓誌母不報母䘚光孝簡母遺奩淂二集撫¶
　大&KR0152;以知對此文字傳扵女云式曰對山未進士時¶
　以同郷一入瑾座瑾借以夸内廷嘗使人曲致瑾天¶
　之有夏必冬以歛之有雷霆心雨露以濡之此消長¶
　至理劉公正冝恩以濟其威瑾聞之憮然以爪搯其掌¶
　曰瑾素不闻斯言康吾兄也他日康艱帰&KR0013;盗浮報所¶
　司瑾廼槖二千金某知府代償之後寔坐此見黜寔未¶
　嘗屈莭瑾¶
<pb:KR2d0017_SBCK_014-17a>¶
　　李譚¶
李譚者龍州土舎趙楷之幸門客也楷両弑趙宗意且篡¶
州人購淂遺孤寳詣督府請以為龍州後督府台楷庭諭¶
之再四且曰吾令厚償汝楷不&KR0082;譚乃為寳説楷曰都卿¶
相與冨家翁孰楽楷曰卿相楽耳談曰不然&KR0056;相佐萬機¶
兢兢昕夕一不稱㫖斥戮随之冨家翁連田服賈以規羡¶
溢衵紈&KR0237;綺歌舞盈庭目不接稼穡之艰难心不涉案牘¶
之紏轕以此方之孰與&KR0104;樂楷𥬇曰然則卿相頋不如談¶
又曰語云入生行楽耳土官家法公所習聞也舉筯防毒¶
即枕慮刺出非甲胄不行入非扃鍵不居賔從無促膝之¶
<pb:KR2d0017_SBCK_014-17b>¶
娱媵妾無更衣之侍一有戒心床夜五徙若此者不如牧¶
&KR0390;猶淂抱犢擁芻&KR0732;鼾逹曙楷曰吾聞之千金之子必重¶
垣三家之市必&KR0232;户不為病也我土官&KR0462;襲&KR0212;風脱畧王¶
法徴兵不待符檄之㑹慮囚不煩律例之讞盻睐則蔀屋¶
生輝揮霍而壮士失色不官何以淂之談曰不然主家簮¶
纓而禅者夙丗矣遂天年無患㡬人也向為農夫以沒齒¶
豈有是哉語曰厲憐王夫厲悉疾也猶憐王者誠&KR0832;生而¶
愓禍也楷知談劘切已為不答已而中動僉督府復諭遂¶
譲寳然䘚弑寳¶
　論曰土官中亦讀書稱詞家乃作長短言相向乎¶
<pb:KR2d0017_SBCK_014-18a>¶
　　唐文獻　周文郁傳缺¶
唐文献字元徴號抑所南直華亭人萬暦丙戌進士苐一¶
人授修撰頗清辯每注意本朝掌故及名臣風莭侍皇長¶
子講學曲譬為多晋禮部右侍&KR0048;歴都御史端居憂&KR0038;提¶
奨人倫妖書事&KR0120;輔臣沈一貫與禮部正域議不合言官¶
逢一貫遂疑郭宗伯為之事不測文献曰四明頗好名冝¶
有以怵之率同志入四明坐坐定曰相公能賛天子喜怒¶
持國是幸甚四明蹙然曰不敢也曰相公不殺人人知之¶
相公不殺正人人知之矣四明以言激益警則又曰郭宗¶
伯海内交口清貭無他聞相公有意殺之𦍒暴其寔扵天¶
<pb:KR2d0017_SBCK_014-18b>¶
下以見正人亦每觸不諱而相公之殺正人有辤也四明¶
驚色赭跼蹴不能自容曰無是曰固知無是也而諸臺省¶
所欲為具為相公承之則奈何四明揮茗洒地貭天一貫¶
尔尔有如此茗文献曰宗伯故不免文献軰不&KR0014;持相公¶
茗告天下也曰奈何曰相公不力訊此獄即是有意興此¶
獄幸無以疑殺正人此関天下萬世口不細也曰此當以¶
緩淂之矣獄䘚觧華司理以抗稅璫&KR0013;誣詔獄李黄門訢¶
以論權璫觸怒廷杖文献俱為周旋調䕶䘚贈禮部尚書¶
謚文恪¶
　論曰四明頗習事而不䏻扵同官鯉因及正域此明党¶
<pb:KR2d0017_SBCK_014-19a>¶
　　之𫠦由始也元徴即以危語中之頋不如温語待之曰如妖¶
　　言不冝問問則益増不如妖言不必問問益贅且夫不問乆¶
　　自露也以問使秘之非計以急問使酷秘之益非計設非¶
　　皦生光當作何下塲而元微頋未及此¶
<pb:KR2d0017_SBCK_014-19b>¶
<pb:KR2d0017_SBCK_014-19b>¶
　　沈自徴¶
沈自徴字君庸南直吴江人㓜佻逹父甲南京刑部&KR0048;中¶
鎻書室課𫿞亱則穴竇出旦復㘴室中哦課辦所受父生¶
産浪且盡磊落自&KR0018;䧺辯譚兵事酣九邉形勝握麈娓娓¶
詳略始末悉友有全史苦未易竟讀更畨置几上自徴每¶
至輙丹鉛之積久無不章句經評駁者友笑曰余書君竟¶
携去為攵㨿案直書格無定体&KR0057;長北詞崇禎三年遵永破¶
　　　　兵使者張椿引自徴幕府曲計復遵永不居功¶
時督師𡊮崇煥以失事中疑重兵壁城下不入朝大司馬¶
慮其激也檄自徴出見崇煥偵之與&KR0016;三百自徴曰無為有¶
<pb:KR2d0017_SBCK_014-20a>¶
&KR0016;　之疑耳縋城单&KR0016;徃望𡊮营厲聲呼大司馬有話致¶
督師軍中以孑一人不戒㘴㝎従容曰天子新踐祚不次¶
擢公藉鎖鑰不可謂非知已崇煥引坐稍近俯首聼自徴¶
審崇煥無他因曰報知已有日勿以近状自&KR0549;崇煥聞此¶
語為氣息容與頗曲餙自徴曰孰以此遍悉在廷㢤而所¶
不釋然于在廷者公列营城外不尺一内陳諸士馬果公¶
&KR0014;自為東西乎崇煥&KR1355;然曰是何敢自徴益知崇煥中虗¶
乃復盡言萬一臺省舎沙司馬投杼即天子&KR0082;原公不可¶
得公寕不為門計且也島帥攵龍死至今天下惜之冀公¶
立功自贖而不然者何𫠦恃以無恐嗟𠕅嫁之女自言其貞¶
<pb:KR2d0017_SBCK_014-20b>¶
夫誰信之不如自歸乞一靣收之桑榆僕𫠦為加額惓惓¶
也崇煥改容謝請即日入朝自徴曰勿&KR0205;願先入白之設¶
廷論梢異同萬不能借公作好也于是百口司馬之堂天¶
子召見賜貂裘玉𢃄慰之䆒以罪不赦伏誅自徴居京邸¶
十年踪跡不一或名媛麗&KR0078;奏&KR0084;舞綺羅珍錯眩耳目或¶
獨卧敗席厨塩虀数莖或有見其峨冠大盖三公九卿前¶
席請教或又見其窮巷湫&KR0462;呼盧唱酬追逐鷹犬以為樂¶
終莫㝎其為何如人也晚年歸門营所居層甍叠棟雕欄¶
錦砌居然冨貴豪也以其餘分火知交不厭重&KR0232;乆念母¶
氏早䘮盡捐其資産歸禅院資母宴福仍洗手為寠人隐¶
<pb:KR2d0017_SBCK_014-21a>¶
太湖僻地茅屋躬耕以老庚辰大司成以賢良方正辟不¶
赴¶
　論曰君庸其逰俠之林歟所草𠟵本為覇亭秋鞭&KR0084;¶
　　妓簮花髻合名為漁陽三弄又有冬青樹一𠟵聲情¶
　　激椘或以𩔗文長徐渭云而不如其豪¶
<pb:KR2d0017_SBCK_014-21b>¶
　　夏之旭¶
夏之旭字光&KR0004;浙江嘉興諸生也乙酉六月從吴易&KR0120;事¶
太湖潜走浙東請兵㑹&KR0038;舅張國俊入杭間以為且就媾¶
于魯廷臣頗信之之旭&KR0418;吴易䟽廷争之事遂已先是陳¶
子龍司理紹興常以罪坐鄚遵謙外婦金弗赦至是子龍¶
將徃浙東&KR0167;使之旭釋怨於鄭義興曰徃者陳司理以執¶
法之故開罪將軍不能為將軍遂&KR0059;情圖淂當今將軍以¶
隻手奠九𪔂功在萬丗夫務逺者不恤近累噐大者不存¶
小釁而又側聞將軍之誓師也曰不存&KR0059;&KR0311;今属戯下任¶
驅馳保無睚眦未好於將軍平日者哉尉少年而侯什方¶
<pb:KR2d0017_SBCK_014-22a>¶
古人之𫠦以為大度也義興曰諾僕方承教扵司理前事¶
何足云之旭還報於是子龍果擬東渡而越事敗矣明年¶
丁亥&KR0167;遊説扵北鎮松江吳聖兆曰臣從故吏科陳子龍¶
来敬賀將軍聖兆瞿然避席曰某事本朝無状日惴惴何¶
足賀之旭曰臣聞朝廷以將軍矢石功&KR0375;將軍爵圡丗劵¶
無斁將軍獨不聞乎聖兆曰無之矣之旭曰嗟乎臣之梦¶
𥧌圖將軍而未淂其寔也夫古人一語告変食色萬户矢¶
以𢃄礪將軍以前朝雄鎮一旦委命百𢧐&KR0018;創日闢彊土¶
而未蒙遼陽一較之償然則今朝廷之成將軍者大矣聖¶
兆頫首謝曰僕未究其説之旭曰語云功髙不賞厚徳不¶
<pb:KR2d0017_SBCK_014-22b>¶
報誠以將軍之功冝進通侯南面十城左進趙女右列吴¶
&KR0078;珍賜稠叠勞苦有加所以　上勲而嘉擇主而有献計¶
於朝廷者曰関東之士即兠鍪下賤不失為扈從夫明君¶
&KR0105;辟無不厚故人而&KR0059;扵其鄊誠以其素可信即肺腑無¶
二也今此殊林異薮葉其主而半道來歸即安知不以前¶
者視今一旦挾有尺寸自為風雲即不然趦趄擅制抗不¶
用命奏請無厭根㩀難㧞此時而果為子孫計不淂不勇¶
割前劳付之扵一擲是故早行裁制使淂僅保妻子終天¶
年報嗇而恩長故曰成將軍者大也聖兆曰功罪豈無㝎案¶
哉　過望亦何至是之旭曰嘻未也髙鳥良(弓之)聞¶
<pb:KR2d0017_SBCK_014-23a>¶
之　矣彼韓彭之不終豈真有異志睨漢　黄¶
天下已無事此英雄未老誠可懼也聖兆曰彼皆不自善¶
故不及後貴而能謙所以長丗之旭曰臣之東家有女再¶
嫁彼自言吾割股為後夫食吾織髪為後夫衣貞苦過他¶
女而里閈不信何者重疑其中夜之𫠦思也今將軍盡忠¶
於本朝可以矢日而本朝終不釋然扵將軍以將軍中夜¶
之有所思矣聖兆沉吟有間乃曰以先生言且&KR0002;之何之¶
旭曰如臣之謀不冝聞四耳聖兆頋左右且退長跪靖教¶
曰先生卆何以教我之旭曰志士立功賢者務名以楊子¶
雲之才不免莾大夫之書君子傷其不卆果欲生荣名而¶
<pb:KR2d0017_SBCK_014-23b>¶
死庙食不如决䇿擇所向而無與俗同今東南之人心未¶
去也操盾而自制者林澤皆是也將軍之所部皆故諸鎮¶
之𨕖材逸歩也而田横之自完海上者尚数十部即建旄¶
廣地勇靖不律而未䝉厚報皆如將軍其初盡出不淂已¶
今欲行其一旦所淂為者可一二数也誠飲血嚙氷&KR0167;勝¶
國故年月掃地而&KR0120;約島兵㑹獵於金陵而使林澤之¶
盾者各𢧐其郡使不𫉬相救然後馳檄椘豫彂䇿閩粤使¶
　　　應援聨諸壁於洛陽次第而進而間走平西俾持¶
　　　　是天下不足圖也而將軍為首功都王　寵¶
　　　　揚名於無窮漢之馬鄧唐之郭李¶
<pb:KR2d0017_SBCK_014-24a>¶
　　　　一日以㣲故尺書召將軍　百口無¶
　　　　蒯徹之言而徒&KR0018;萬世不諱之號身名僨敗為¶
天下𥬇頃者陳吏部之所以惓惓於將軍也聖兆于是與¶
子龍盟出粮艘海上陽為失風接濟島中乆之島将黄斌¶
卿張名振䓁約四月十七日島兵先至然後内&KR0120;㝷失期¶
敗事聖兆死索子龍急或告之旭常為子龍謀議當知某¶
䖏逮南都與四十三人同日遇害之旭别字寳謨¶
　論曰寳謨平陳与鄭　㑹稽与左尹抵&KR0085;論事左尹曰¶
　足下能以武林戈倒吾服若舌寳謨曰依理而動服𫝑¶
　而折彼誠不奪即唇齒豈尊于心按寳謨係華亭緩公¶
<pb:KR2d0017_SBCK_014-24b>¶
　　之兄弟振茟珠璣兄唾喉鐘皷手口一家咸矢忠莭㦯¶
　　曰之旭&KR0038;變衣冠死明倫堂㦯曰死明倫為夏發英字¶
　　寳木者也當是謁左尹改名之旭而寳謨即寳木之误¶
　　書非有両人¶
<pb:KR2d0017_SBCK_014-25a>¶
