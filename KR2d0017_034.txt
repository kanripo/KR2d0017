# -*- mode: mandoku-view; -*-
#+TITLE: 罪惟錄
#+DATE: 2015-09-12 00:41:01.902629
#+PROPERTY: ID KR2d0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB10n0718-034罪惟錄-卷三十四.
<pb:KR2d0017_SBCK_034-1a>¶
罪惟録列傳&KR0195;之三十四¶
　　蠻苗列傳&KR0291;論¶
凡軍民府宣慰宣橅長官招討䓁司入職方受命不額貢¶
賦非此則有生&KR0836;二苗&KR0827;苗百世而不能与編民一例生¶
苗百世而不能与&KR0836;苗一例其風謠習俗各自殊異守其¶
𫠦傳萬不易也都督王信嘗有言諸蠻無能為苐我邊臣¶
利窃彂以邀功耳無如大存恤誠以動之此數語&KR0085;以己¶
乱弛防与無事而隣苗之編户寕矣西&KR0047;&KR0212;(與)北邊不同¶
邊徃徃南幕可慮　志激之則㩀城結好以拒糜爛¶
不悔否則夢　必内(隹)盗名號稱尊此好¶
<pb:KR2d0017_SBCK_034-1b>¶
者張言之耳乃　可　窮内貨𡍼¶
䘚校不可数而淂其地　人何禆古人已諄諄在此也至¶
&KR0082;借之以靖他患則如石砫之闔室忠義　有㡬樞算¶
不預未安邊而反先之釁邊&KR0085;為殷鍳也夫¶
<pb:KR2d0017_SBCK_034-2a>¶
　蠻苗列傳¶
　　湖廣諸蠻苗¶
按湖廣&KR0047;界廣西地多苗人為古三苗之裔亦與翼軫分¶
野其近施州衛者純属翼近靖州者純属軫長沙沅辰以¶
&KR0047;盡夜郎之境與氏&KR0212;混雜通曰南蠻其人有名無姓有¶
族属無君長近省界者為熟苗輸租服役稍同良家毎十¶
年官司籍其户口息耗不與籍者謂之生苗生苗好猜疑¶
絶禮譲喜則人怒則獸睚眦為&KR0311;必報而(後)已率魋結跕¶
躧陟巖穴躐荆&KR0068;　似　麞班衣左袵或無衿禬竅以納¶
首別作兩袂急(則)於顛&KR0018;　抱弩狶突箐¶
<pb:KR2d0017_SBCK_034-2b>¶
不可踈捕未娶者以　餙耳號曰馬&KR0048;婚則脱之媍人¶
雜海&KR1684;銅鈴藥珠結纓　為餙處子行&KR0084;扵野以誘馬郎¶
淆滛不禁謂之跳月仲春刻木為馬𥙊以牛酒老人並馬¶
箕踞娶妻論妍&KR1126;為聘貲嬴縮貧而逋者逓&KR0010;索之卽髪¶
種種長子孫不貸也以惡草醸臭瀋投之以魚&KR0079;曰䤃蛆¶
蚋叢嘬以為珍具闘牛於埜刲其&KR0018;者祭而食之以牛角¶
授子孫曰某祖父食牛凡㡬要約無文書刋寸木判以為¶
信爭訟以属公正之善言語者&KR0197;行頭與曹耦善曰同年¶
称其酋長曰茫称人曰歹自称亦曰歹不知正朔以䑕馬¶
記子午言日亦如之&KR0010;首以冬三月占卜用鷄骨推之視¶
<pb:KR2d0017_SBCK_034-3a>¶
其璺以㫁吉㐫或折茅為兆禱病不愈曰&KR0294;所嫉也棄之¶
野謂其巫曰&KR0017;師善為蠱毒蠱無形而毒有物中之皆能¶
殺人其在金筑者有克孟牯羊二種擇懸崖鑿竅而居搆¶
竹梯上下髙者百仭親死不塟咲舞浩唱謂之閙屍明年¶
聞杜鵑聲則比屋號泣曰鳥猶&KR0010;至親不復矣在獨山為¶
九名九姓苗狙詐而饕詖以元日為把忌&KR1423;門不出二七¶
而觧烏羅着可以三月一日為忌二十五日而觧在平樂¶
為紫薑苗嗜殺尤甚得&KR0311;人即生㗖其肉夫死其妻嫁而¶
後塟曰䘮有主矣在白納為賣爺苗其俗賤老而貴少父¶
老則拽而鬻之在葛　葛商為短裙苗以花布一幅横掩¶
<pb:KR2d0017_SBCK_034-3b>¶
及骭在牂牁之間為番子其俗勞女而逸男以虎馬日¶
為市夜臥必圍爐厝火(不)施衾枕以十月望日為&KR0010;首在¶
陳蒙爛土爲黒苗又爲天苗緝木葉以為上服女子甫十¶
歳卽搆竹樓野外處之以號滛者人死不塟以藤蔓束之¶
樹間而已太祖起兵至正甲辰五月湖廣谿洞長官向思¶
明等上故&KR0897;印請改給慈利土官覃垕來降竝仍其官丁¶
未思沅等處宣撫安撫皆降㕥&KR0253;節爲安撫使守㑹同舘¶
討靖州諸山寨洪武二年立沅州等處軍民長官司時慈¶
利土酋叛殺千户覃友仁命江夏侯周德興討之明年覃¶
垕作亂誘殺我使平章楊璟窮討賊遁四年靖州蠻叛征¶
<pb:KR2d0017_SBCK_034-4a>¶
南副將軍呉良討平之五年吳良平五開蠻寨二百二十¶
三洞十年復作亂殺指揮僉事過興詔遣都督楊仲名率¶
師討之叛服不常十二年械叛蠻宥死者送孳牧𫠦十三¶
年溪洞俘民居京師者悉聽還鄉十四年五溪蠻作亂江¶
夏侯周德興請行上老之請益力壮而許之十八年洞蠻¶
復叛討平之置五開衞指揮使司時鎮南衛兵從征五開¶
率陣亡詔復其家属為民十九年平靖州叛蠻二十二年¶
思&KR0047;宣慰使覃大勝作亂涼國公藍玉討擒之二十五年¶
都督茅𪔂䓁俘五開叛酋送京師二十九年沅州苗叛討¶
平之三十年靖州洞蠻復叛征&KR0047;將軍顧成討定之景泰¶
<pb:KR2d0017_SBCK_034-4b>¶
七年湖廣苗叛兵部尚書石璞討之明年平成化十七年¶
都督僉事王信上言湖廣諸蠻實無能為邉臣利其&KR0060;發¶
以邀功耳冝大加存恤誠㕥動之於是永順保靖二&KR0212;世¶
相&KR0311;殺信爲兩觧之靖州及武岡不靖信深入慰諭不煩¶
兵而㝎¶
　論曰恩必見恩威必見威此禦化外之法也¶
<pb:KR2d0017_SBCK_034-5a>¶
　　鎮溪龍許保¶
龍許保者湖廣鎮溪苗也湖貴之間有山名蜡爾(一日/蠟爾)諸¶
苗居之山之東北属鎮溪千戸所稍南属筸子坪長官司¶
𨽻湖廣山之西属銅仁平頭二長官司&KR0674;貴州嘉靖中筸¶
子坪土官田興爵者㕥罪繫辰州獄諸苗賄脱之乃反滛¶
虐諸苗諸苗怒逐之&KR0418;龍許保為酋長燬興爵公署遂叛¶
蔓引鎮谿及銅平諸苗詔㕥萬鏜爲副都御史開府辰州¶
所任土指揮田應朝奉勦撫事&KR0063;朝巧&KR0219;隂陽煽搆乆無¶
成功鏜乃質一千户苗寨而責苗魁龍甲来見執以聞當¶
功苗殺其所質千戸鏜但恤千戸家&KR0230;其事而身詣賊巢¶
<pb:KR2d0017_SBCK_034-5b>¶
招撫之龍許保旣就&KR0323;得給冠𢃄乆之復傲與吴黒苗等¶
倡亂焚刼州縣兩省無寕日㝷攻䧟印江縣治詔侍&KR0048;張¶
岳代鏜岳力主討㕥沈希儀縂其兵擒斬及俘𫉬近二千¶
餘人盡焚其巢寨㨗聞師還而留故𠫵將石邦憲䓁搜捕¶
首惡未幾許保復與黑苗䓁紏衆刼思州府知府李乆簡¶
方視衛賊佯稱瞿塘卒入踐更突殺吏民掠帑藏執&KR0098;簡¶
及經歴知事䓁官去&KR0022;憲疾擊邀其歸路允簡等得歸岳¶
檄邦憲懸購必得龍許保於是苗黨麻得盤䓁誘許保别¶
寨醉縳之檻京師伏法而黑苗竄不可跡岳乃故緩其令¶
所覊執親黨盡釋去黒苗不自意或出官兵劉甫䓁受宻¶
<pb:KR2d0017_SBCK_034-6a>¶
符襲斬之諸苗攘功半道攫其首去火烘之索重賞騐實¶
上聞遂設總督鎮撫其地岳填之¶
論曰以不信處苗教苗為亂矣¶
<pb:KR2d0017_SBCK_034-6b>¶
<pb:KR2d0017_SBCK_034-6b>¶
　　兩廣蠻猺傳¶
兩廣之境北接湖廣五溪西接黔蜀多猺人獞人獠人黎¶
人蛋人馬人山子野人之属¶
猺人古八蠻之種也五谿以南竆極嶺海迤逹巴蜀皆有¶
之椎結班衣兒時燒鐡石烙其跟蹠以油蠟沁之重趼若¶
鞹児始生秤之以鐡如其重漬以毒水及長鍜而為刀終¶
身用之媍人黥面為花卉蜻蜓蝴蝶之状蹋歌而偶奔者¶
入巖峝挿栁辟人嫁則荷&KR1080;懸草&KR0130;一兩從入夫家示行¶
色也綢繆竹木為屋覆以菁茅山田瘠埆十&KR0010;五饑急則¶
堕突漢界攻剽&KR0469;落踉蹌篁簿中四方亡命若避徭賦者¶
<pb:KR2d0017_SBCK_034-7a>¶
此為逋薮以故常堕城堡刼官寺人多槃姓與獞雖異族¶
而信&KR0017;畏誓大畧相同秦時與板楣蠻盟曰秦犯&KR0212;輸黄¶
龍二䨇&KR0212;犯秦輸清酒一鍾&KR0212;人安之宋時范成大帥廣¶
西時令諸猺團長納状云某等旣充山職今當鈐束家丁¶
男行持棒女行把麻任從出入上有太陽下有地宿翻背¶
者生男成驢生女成猪舉家㓕絶不淂對好翻非偷寒送¶
煖上山同路下水同船男児𢃄刀一㸃一齊司殺盗賊不¶
用此欵者並依山例山例者殺戮也¶
獞人五嶺以南皆有之生理簡陋冬編鵞毛雜木葉為衣¶
摶飰掬水而食屋室茅緝而不𡍼善為毒矢多蠱於五月¶
<pb:KR2d0017_SBCK_034-7b>¶
五日聚百&KR0393;於一器令自互啖乆之一存持以中人中人¶
有期無外人則主人服而觧之否則神蔓殃於其室事此¶
可以驟富又有飛蠱一曰桃生一曰金蚕皆&KR0017;属受毒者¶
治之以歸䰟散雄硃丸其聚而成村者為峝峝之酋長曰¶
峝官峝官家偦來就親於五里外結屋謂之入寮盛兵為¶
偹稍有言&KR0186;闘成婚後妻之媵婢稍迕意婿&KR0186;手殺之妻¶
黨始畏否則謂之懦既去半年乃歸夫家人遠出而歸者¶
止三十里外使巫脱其裏衣納竹籃謂為行人收魂歸也¶
親初死披髪持缾水濱哭擲銅錢楮錢於水汲浴尸謂之¶
買水否則以為不孝¶
<pb:KR2d0017_SBCK_034-8a>¶
獠人古称天竺咳首僬僥跛踵穿胸儋耳狗軹旁脊謂之¶
八蠻其支而尤異者則有飛頭鑿齒鼻飲花面白衫赤裩¶
之属今嶺表左右及海外諸國在在有之而儋耳交趾遂¶
以名郡其俗沿習不一有㫗攔以射生為活雑食䖝豸每¶
村智過人者為長曰&KR0048;火餘称提陀提陀者猶華言百姓¶
也&KR0010;首則郎火以玊盃十二随辰位布而禱焉若寅有水¶
而邜涸則以為正月雨而二月暵也父子有𨻶刄父不頋¶
走出野外得一狗以謝毋母入狗不復怒子報&KR0311;必食其¶
肉臥其皮𫠦殺之人羙鬚髯者㓟其面而籠之竹木皷噪¶
而𥙊之以徼福利¶
<pb:KR2d0017_SBCK_034-8b>¶
&KR0058;人隖蠻也今為瓊厓儋萬四州治黎有生&KR0836;二種&KR0836;黎¶
多符王二氏稍同編民生&KR0058;有名無姓不受約束其地有¶
五母山聚而成村者曰峝峝各有主父死子継夫亡妻及¶
男子週&KR0010;即文其身否則以為祖宗不子男子椎結戴漆¶
帽贅尺許雉尾二富者復贅掌大銀圈十数於耳挾刀控¶
弩媍人箬笠班衣有裙而無袴春時笄女戯鞦韆以誘散¶
仔携手蹋&KR0084;名曰作劇或少年元旦裂帛授䖏女女觧汗¶
衫報之謂之抛帛至十三日男子衣其衫而徃父毋欣然¶
迎欵至十六日罷歸女以前帛巧刺文繡還少年少年亦¶
歸其汗衫女伴互施針筆湼兩臉為&KR0393;蛾花卉名曰繡面¶
<pb:KR2d0017_SBCK_034-9a>¶
以色絲和吉貝&KR0462;織為錦醸酒多雜榴花親死不哭啖生¶
牛肉以表哀痛客至先穴窺之然後出見不交一言即入¶
治草具客食不疑乃喜更上饌雖親串交㑹不脱刀仗一¶
語忤&KR0186;&KR0108;&KR0120;尚復&KR0311;敗則尅箭射梁上子孫或方㑹飲仰¶
見梁𫠦記箭即行擊殺衆論美之二月十月出獵赴告官¶
府人不得入混名曰犯禁犯則梏殺之殷寔之家畜妻四¶
五令日出貿易利多則以為好異待之架木為攔房每晚¶
驅㓜男女其上聽其自便不問俗置酒米乾肉衣布之属¶
於百歩外髙坡草樹繚繞之名曰殷或有盗之每犯&KR0186;𫉬¶
法曰遂　跟即足跡也又一種曰遐&KR0058;常以椰瓢蔽體閑¶
<pb:KR2d0017_SBCK_034-9b>¶
習&KR0211;矢凡父母過五十懼其老而衰也則烹食之云塟於¶
腹中為孝¶
蛋人以舟為宅或編&KR0382;水滸謂之水攔辨水色知龍居故¶
又曰龍人善氽水以䋲引石縋人下手一刀以拒鮫龍之¶
觸得珠螺則以力撃䋲疾起之¶
馬人本林邑蠻相傳随馬援北還散處南海其人深目猳¶
喙以採藤捕蠣為業或曰盧循遺種也故又曰盧亭云¶
山子即&KR0212;獠之属初為亂馴象衞鄧指揮招撫之至今見¶
鄧姓者&KR0418;為主男媍皆徒跣婦人䯻雜他尾盤重数斤簮¶
大頭銀剜耳百餘夫妻未常同宿但於晴晝牽臂入山路¶
<pb:KR2d0017_SBCK_034-10a>¶
口識竹木謂之挿青行人觧不入誤入&KR0186;闘娶女偦止近¶
舎媒氏及門女躡新草&KR0130;&KR0018;襆挟繖繖上仍繋䨇草&KR0130;随¶
媒徃婿𫠦觧&KR0130;授婿壻穿之引而去¶
野人洪武中都督周興&KR0291;兵宋晟劉貞副之帥師捕野人¶
未詳其俗¶
洪武元年廣西左江太平土官黄英衍右江田州土官岑¶
伯顔等詣軍門降明年安撫使莫天䕶欵附行省請如宋¶
元制録用&KR0212;酋以統其民詔改慶遠府為慶逺南丹軍民¶
安撫使以天䕶為同知随授岑伯顔及思明府黄忽都向¶
武州萬世鐡龍州趙帖堅等為各知府知州官世襲岑趙¶
<pb:KR2d0017_SBCK_034-10b>¶
别有傳七年桂陽蠻叛討平之十三年南雄趙庸悉平廣¶
東叛蠻十五年盡平乳源山㓂二十一年平諸蠻二十八¶
年&KR0291;兵韓觀捕斬宜山蠻酋韋召趙成秀等都督楊文旣¶
定龍州移討思恩叛蠻黄碧等尚書唐鐸叅其軍帝諭鐸¶
鑿井避水毒文又俘斬&KR0418;議賊首黄世鐵等一萬八千餘¶
人并擒土官儂智髙等蛮㓂悉平明年征鹵前將軍吳冕¶
平郴桂廣西諸蠻頗殘上諭之曰命爾徃征苗亂意在殱渠¶
乃槩行駢戮宋曹彬不殺後嗣以昌徃者不追後當為戒¶
旋俘叛蠻三千餘人思恩蠻復平三十年討廣東叛蛮李¶
敬宗等平之永樂三年御史汪俊請官熟黎峝首玉贒祜¶
<pb:KR2d0017_SBCK_034-11a>¶
俾戒約諸峝從之景泰六年瀧水猺賊趙音旺合諸山叛¶
猺大肆殘掠都御史馬昂率兵討之俘斬頗衆天順五年¶
征&KR0212;將軍顔彪都御史葉盛討平兩廣瀧水羅傍諸蠻成¶
化元年諸蠻復叛命都督同知趙輔為總兵官及左僉都¶
御史韓雍徃征之雍𠡠中有無若葉盛殺降之語翰林編¶
修丘濬條陳用兵事宜上以示輔雍等兵部尚書王竑上¶
論軍中妄報功次希求陞賞之弊且云猺獞逼脅平民使¶
為賊黨進則驅我民以當矢石退則殺我民以抒怨憤今¶
宜慎選府州縣官撫綏招致使現在之民懷惠而固守&KR0013;¶
脇之衆聞風而來歸両廣藥石端在於此輔等征大藤及¶
<pb:KR2d0017_SBCK_034-11b>¶
湖廣陽洞皆㨗輔多餙功被劾委罪守將歐信治如法雍¶
等自陳宥之時猺獞屢服屡叛十二年荔浦縣立山鄉賊¶
首李公主率衆來歸請州縣其地桞&KR0159;叅政袁愷招岀馬¶
平等縣猺獞五百二十八人𠫵議謝綬招出蒼梧等縣猺¶
獞一千七百九十一人副使范鏞亦續招撫詔賜敕奨之¶
十八年討土官知府岑濬别有傳改流官¶
論曰邉臣不好功可以無蠻猺之叛然好功或亦由興¶
衰之数云一治一亂言治而兼数矣徼外&KR0249;領常数倍¶
　中國主運之年匪有以刼之不可長也¶
<pb:KR2d0017_SBCK_034-12a>¶
<pb:KR2d0017_SBCK_034-13a>¶
　　大藤侯氏(侯勝海侯公丁)¶
侯大狗廣西猺酋也景㤗中嘨聚萬人於大藤峡攻堕郡¶
縣𢦤執吏民而脩仁荔浦平樂力山諸猺爲之響應其𫝑¶
益張蕂峡矗府江㕥北三百里最高踞頂可眺數百里故¶
諸蠻㕥此為隩區萬山之中猺蠻盤㩀各有宗黨而藍胡¶
侯盤四姓為之渠魁山多縵土沃而敏𣗳諸猺皆側耕危¶
𫉬不服租庸茶山羅運之隩谺門巃嵸沉雲晝結懸磴&KR0158;¶
繞絶壁臨谿手挽足移十歩九折其中或生狑人雕題高¶
結收&KR0002;猩狒散育莾中不室而䖏飢則拾橡薯射狐鼠雜&KR0597;¶
蠆蟻蚳以為飽卉衣血食言語侏&KR0867;雖四姓諸猺亦莫能¶
<pb:KR2d0017_SBCK_034-13b>¶
重譯也諸猺憨悍難暁好殺&KR0127;生憚見官府徃徃通向化¶
猺老結城市豪强號曰招主自稱曰耕丁招主復結官府¶
左右爲之耳目漏洩緩𢚩朝𤼵夕聞㕥是賊愈驕蹇天順¶
中鬰林慱白新㑹信宜䓁處鯨鯢益起成化元年詔㕥韓¶
雍爲左僉都御史勅曰閫外之事一㕥屬朕不中制以趙¶
輔為征&KR0212;將軍合漢土兵十六萬先搗陽峝西延苗賊滅之¶
次及脩仁荔浦諸賊遂至大藤峡分兵入生擒侯大狗䓁¶
七百八十餘人斬首共三千二百餘級招流冗千人磨崖¶
紀歳月而還事在韓雍傳雍乃請復上隆州土知州岑鐸¶
故職改𨽻潯州而㕥有功土人李昇䓁六人爲廵簡移周¶
<pb:KR2d0017_SBCK_034-14a>¶
冲廵檢司於勒馬靖寕廵檢司於獻俘思隆廵簡司於碧¶
灘而東鄉龍山亦各添設廵司協𦔳流官又藤縣五屯實¶
生獞人與猺異黨洪武初獞首覃福曽率其黨八百歸伍¶
遂以福為千户時開設武靖縣於潯州以千户李慶填之¶
而福孫仲瑛為其吏目恊理正徳間御史陳金令啇船渡¶
峡以大小課魚鹽名曰永通峡後諸蠻縁此為奸利稍不¶
愜掠殺随之遺孽漸蔓潯人曰昔永通令求通求不得葬¶
江中誰其作首噫陳公嘉靖初尚書王守仁以田寕之役¶
便道岀不意勦平之斬首六百級又平八寨擒斬千餘級¶
峡南稍靖而峡以北逓起其酋侯勝海居弩灘倡亂武靖¶
<pb:KR2d0017_SBCK_034-14b>¶
頭目黄貴韋香與勝海有𨻶誘市中刺殺之其弟公丁噪¶
衆城下殘廂民二人去都御史潘旦請征之右叅將沈希¶
儀&KR0004;平八寨有功至是獨曰未易言也於是大用兵弩灘¶
不得賊斬一病夫而還但立堡戍之希儀又曰戍不終也¶
乃公丁益㓂堡戍兵死者數百人征南副使翁萬逹乃言¶
收督府必征之詔安遠侯桞珣主軍事珣以屬萬逹萬逹¶
刼通猺百户許䧺使邀致公丁自贖因颺言公丁誠輸欵¶
良猺也為&KR0311;家誣搆非其罪則捕繫訟公丁者數人責以¶
起釁公丁不欵萬逹乃預屬左江分守汝成藏廂民之&KR0013;¶
害者以待而令雄誘公丁詣左江白寃汝成故慰而遣之¶
<pb:KR2d0017_SBCK_034-15a>¶
廂民競岀竝㳺繳執入獄汝成遣雄諭其黨曰㓂堡事公¶
丁言他猺為之果非公丁且釋之即否公丁必死若等供¶
實止棄一公丁已矣母自連衆無譁者磔公丁於市汝成¶
遂請乗𫝑搗其巢於是副縂兵周經將左軍㑹於南寕都¶
指揮高乾將右軍㑹於賔州十八年二月萬逹為部勒两¶
軍齊𤼵左軍則都指揮王良輔以六千五百人由牛渚灣¶
入攻紫荆等諸巢朱昇以七千五百人由三等村入攻二¶
驢等諸巢桞漙以八千人由白沙灣入攻藤冲諸巢孫文¶
繡以二千八百人攻藤峡諸巢右軍指揮馬文傑以六千¶
二百人由武宣入攻碧灘諸巢王俊以五千人亦由武宣¶
<pb:KR2d0017_SBCK_034-15b>¶
入攻羅渌上峝戚振以四千二百人攻羅渌中峝吳同章¶
以八百人攻羅渌下峝南北夾攻追斬千二百級窮追羅¶
運賊乃刋大木塞道布蒺藜箛簽懸石𣗳杪急則絶之走¶
坂如丸伏機弩毒鏢㦸莾中觸者應聲而斃我軍皆以計¶
𤼵奪之斬首百級賊大窘或從土官盧蘓賄脱匿去㑹平¶
南縣小田羅&KR0063;古陶古思諸猺弗靖萬逹移兵勦平之是¶
役也凡四十五日招其餘黨三百二十人而江南胡姓諸¶
猺投順者千人藤峡悉平萬逹汝成乃獻議督府大略有¶
七編保甲以䖏新民立營堡以通江道設督備以控上游¶
改州治以建屯所清狼田以正疆界䖏欵兵以慎邉防𣙜¶
<pb:KR2d0017_SBCK_034-16a>¶
啇税以資公費論功安逺侯珣加太子太保餘進爵賞賚¶
有差¶
　論曰藤峡病江相為表裏治藤峡冝速扼一隅可三靣¶
蹙也治府江冝緩屯兵積粟以漸制之不則漫走難窮¶
非旬月可辦昔人言之矣然諸蠻率戅激衛所丗掌與¶
廂市大家倚法豪舉丁剥而户漁之即有寃隐不能一¶
　控公門賄行而掩慝埋奸否則醜敗禍及於是激而為¶
　變両江盡然也靖邉之要非有為不足靖亂非有守不¶
　足服人非乆任不足以諳土俗夫在内曰奸在外曰宄¶
　御宄以德御奸以刑治内詳而治外略敉㓂豈外是欤¶
<pb:KR2d0017_SBCK_034-16b>¶
　廟算不詳而前以十六萬後以五萬靡餽長傲即七議¶
　非不良&KR0418;行者何人矣¶
<pb:KR2d0017_SBCK_034-17a>¶
　　田州岑氏(岑濬盧蘇)¶
岑猛者廣西田州府土官也漢武隂侯岑彭後宋元間世¶
爲安撫&KR0291;管䓁官洪武初岑伯顔㕥田州歸附使世襲知¶
府三傳漙二子長猇次猛&KR0700;治中猇以失愛弑漙江中土¶
目黄驥李蠻𤼵兵誅猇旣而𩦸蠻有𨻶𩦸㕥猛奔梧州督¶
府奏猛&KR0063;襲歸田州慮蠻方命檄思恩知府岑濬㕥兵衛¶
猛入濬猛族也𩦸賂濬必脅猛割地為壽乃得入猛猛不¶
得己許之卒阻於蠻不得入復以猛奔思恩濬留之不遣¶
十一年都御史鄧廷讚檄濬必歸猛濬不從至欲兵之濬¶
始釋猛督府遂納猛田州與濬搆不可觧七月濬入田州¶
<pb:KR2d0017_SBCK_034-17b>¶
襲殺蠻十五年襲䧟田州偽㕥其族子洪守之猛走免詔¶
以濬罪彂兵討濬濬敗𣦸并誅洪改思恩爲流官知府竝¶
攝田州降猛福建平海所千户正徳初猛賂逆瑾矯詔以¶
猛為田州府同知猛冀立軍功還其知府卒從征江西華¶
林峝功稍遷指揮同知非其意也怨望驕蹇凌轢諸土官¶
都御史盛應期持此惴猛&KR0082;&KR0472;其貲不得惡猛䟽猛必反¶
状請征之嗣姚鏌代&KR0063;期雅知猛無反心罷不舉時廵按御¶
史謝汝儀與鏌有𨻶故事御史謁督府從掖門入汝儀直¶
入儀門鏌眴從官却之汝儀恨亷得鏌子涞嘗以書勸鏌¶
勿兵猛遂誣涞入猛萬金為觧免鏌皇&KR0178;乃再請征猛嘉¶
<pb:KR2d0017_SBCK_034-18a>¶
靖五年偕縂兵官朱麒督五將軍分道入猛自以無他裂¶
帛書状陳軍門覬原察而鏌以前誣故兵益入猛懼謀岀¶
奔歸順知州岑璋猛媍翁也鏌慮璋㕥女故黨猛問計都¶
指揮沈希儀希儀乆知璋女失愛屏居進千户趙臣者㕥¶
計貳璋猛臣雅與璋善督府佯遣臣微兵鎮安璋疑邀臣¶
問何以用兵臣故不言及璋挽臣臥伏地再四請則泣下¶
曰與君異口駢心有𢚩不敢不告今日非君死臣死矣璋¶
驚問故乃曰徴鎮安以收猛婦翁不言君死言之而君脱¶
臣死卽奈何璋遂决計縳猛自效時猛長子邦彦守上堯¶
隘璋請佯助千人實為内應語臣曰吾寸帛綴千人&KR0322;裏¶
<pb:KR2d0017_SBCK_034-18b>¶
戰時當扱示幸天兵擇舎之臣以告希儀希儀遂將千&KR0016;¶
當隘故伏匿歸順兵大呼敗矣敗矣天兵間道入矣田州¶
兵大潰於是斬&KR0022;彦猛聞敗欲自&KR0052;璋使人邀猛舎之而¶
叅政胡君尭嫉希儀獨破隘移兵擣歸順璋故以厚犒緩¶
師設酒賀猛酒半陳錦衣二襲鴆酒一甌敬上猛曰天兵¶
索君𢚩幸自便母相累猛大呌堕老奸謀矣仰鴆死以其¶
首上軍門猛三子邦彦既死邦佐邦相濳脱而&KR0022;彦子芝¶
褓匿民間鏌以㓕田氏為功仍請流官治田州上可之未¶
幾田州土目盧蘇與思恩土目王受挟邦相及兩江皆震¶
於是不喜鏌者詭言猛實不𣦸歸順偽以肖猛者當之猛¶
<pb:KR2d0017_SBCK_034-19a>¶
且與莫登庸大安&KR0047;也於是御史石金劾鏌罔上寡謀鏌¶
坐落軄而吏部侍郎桂萼薦王守仁代鏌守仁計約䧏蘓¶
受蘓受至不免甲而杖百為䟽治田州非岑氏不可請降¶
田州為州治官邦相判官分設土廵簡以盧&KR0171;䓁為之添¶
田寕府以流官知其事約束田州遂移兵率盧&KR0171;䓁攻八¶
寨賊破之復上書盛稱&KR0171;受功而代守仁者林富復言南¶
寕添設未便扵是但以邦相為判官縂兵張佑鎮其地時¶
&KR0022;相&KR0138;十五弱佑以児子畜之而盧蘇自以興復岑氏有¶
功益專制邦相乆不堪與蘓𨻶而佐以任滿求代内過望&KR0022;¶
相而邦相供帳薄佑怒潜語蘓蘇曰相誠無状請以他事¶
<pb:KR2d0017_SBCK_034-19b>¶
撻之老奴在無慮也扵是果撻&KR0022;相邦相不能有所怨而¶
益恨蘓㑹邦彦之子芝髫齔矣佑不果代潜育芝室中將¶
以難&KR0022;相而邦相購殺芝不得㑹佑奉督府檄從征置芝¶
衣篋㕥行邦相故盛供帳中道行鴆佑佑不知以芝奔梧¶
州明年佑毒𤼵死扵是盧蘓使其黨黄對刺邦相弗克&KR0022;¶
相遂與土目羅玉戴慶謀代蘓蘇覺之称疾不出㑹蘇妻¶
誕日蘇故伏甲衣壁諸土目　賀随問疾玉&KR0159;亦與蘇即卧¶
强起&KR1180;諸土目曰布伯幸自愛布伯者華言主管也蘇曰¶
他無慮即&KR0178;無疾死諸土目愕不知何以蘇曰得公䓁同¶
心可旦暮存諸土目曰即誰不同心者蘇指玊慶曰若此¶
<pb:KR2d0017_SBCK_034-20a>¶
二公言未畢甲出執玉&KR0159;座中斬之因刼諸土目芝長孫¶
當立&KR0022;相不足主我也咸唯諾遂質諸土目妻子𤼵兵囚¶
&KR0022;相弑之而行賂都御史陶諧詭云&KR0022;相病死無後芝當¶
叙立芝得歸田州時鎮安土舎岑真寳泗城土舎岑施䓁¶
咸不義蘇共挟猛仲子&KR0022;佐攻田州入之殺萬人蘇僅以¶
身免因潜就女夫歸順土舎岑瓛乞師直搗鎮安真寳聞¶
之釋田州反走扵是躡撃之真寳大敗精兵死者八千人¶
督府曲庇&KR0171;朝議置蘇不問十七年藤峡之役两江土官¶
咸從蘇與子鳯故逗遛不進多縱賊逸去監軍副使翁萬¶
逹與副&KR0291;兵張經䓁謀殺蘇而不果¶
<pb:KR2d0017_SBCK_034-20b>¶
<pb:KR2d0017_SBCK_034-20b>¶
　　憑祥李寰¶
李寰者廣西憑祥縣土官庻子也其先李昇洪武十八年¶
㕥憑祥峝歸附授廵檢世永樂二年改縣治以昇知縣事¶
其後部落蕃衍當交趾鎮&KR0047;𨵿爲左江要害成化八年改¶
州治㕥昇孫廣寜知州事廣寕十子寰其季也廣寕𣦸諸¶
子爭立竟以孫珠嗣嘉靖中珠死族弟珍珏爭立珍挈印¶
奔况州况州土舎黄泰㕥其娣黄孟妻之珏遂擅攝州事¶
十四年州目李清䓁説思明府土舎黄朝共邀黄泰以兵¶
七百人入珍憑祥珎乃為思明屬而珏奔罄栁南海浪人¶
歐紹賢䓁説珍曰思明安得属憑祥吾為足下恥之珍輙侮¶
<pb:KR2d0017_SBCK_034-21a>¶
下黄朝與朝𨻶朝時有外媍子時芳長矣詭云廣寕孫也¶
父璉爭立時避居思明生時芳乃㕥千人入時芳憑祥不¶
克而珎日&KR0075;慝無度醉即手瓣人寰㕥諸父謀廢立而珎¶
妻黄孟亦以失寵孤憤寰通焉寰與歐紹賢謀疑黄泰不¶
與紹賢徃見泰曰南海之濱有不禮其妻而滛於他妻者¶
其妻之父兄聞而弗怒也可謂仁恕大度人矣泰拂衣起¶
曰是惡足稱㦲紹賢岀語寰泰不𦔳珍也而若無内應李¶
珍之妾菂玖者有滛行寰乃遣刺客趙應偽為珎語菂&KR0380;¶
曰主聞子有&KR0059;人遣我夜伺子菂&KR0380;惶&KR0178;曰奈何趙應曰不¶
如亡也菂&KR0380;許諾寰復遣人語黄孟曰今夜十&KR0048;將即子¶
<pb:KR2d0017_SBCK_034-21b>¶
排闥無驚十郎者寰自謂也黄孟遂以酒灌珍醉至乙夜¶
趙應竊菂&KR0380;穴垣亡廵徼&KR0171;寄枝䓁偽驚謼曰閨竇何豁¶
也黄孟佯驚起開門而寰等擁兵入執珎&KR0230;所斬之寰遂¶
持黄孟竝㘴㑹安&KR0047;逆臣莫登庸厚賂寰為向導而翁萬¶
逵副使&KR0047;征遣人誘寰從征且官寰而宻惴黄泰必首罪¶
汝泰懼願襲寰自贖果𫉬寰等論死時李珏李時芳復¶
爭立萬逹立判之論時芳死黜珏而立李珙之子佛嗣珎¶
　論曰珍有女戎二寕不敗田汝成嘗曰継及之典令甲¶
　具昭自正徳以来紀綱瀾漁邉机幕議非賕不行開府¶
　監司徃徃以暮夜自啟其侮于是夷人妄想非分&KR0647;莭¶
<pb:KR2d0017_SBCK_034-22a>¶
　　蔓滋龍祥之變皆由扵此¶
<pb:KR2d0017_SBCK_034-22b>¶
　　龍州趙氏¶
洪武&KR0004;廣西松潘趙帖堅以萬户府歸附二十年改松潘¶
安撫司為龍州以趙宗壽為州官時鄭國公常茂淂罪安¶
置龍州茂病䘚上疑詰宗壽茂死状宗夀懷二抗命以二¶
省兵討之不下復遣征南將軍韓觀㑹都督揚文合討之¶
宗壽窮伏罪兵罷設龍州軍民指揮使司六傳而至趙源¶
源妻岑田州知府岑鏞女也&KR0018;鏞雄專制部中源死無子¶
庻兄漙二子長相次楷州人推相嗣楷姤之語岺何不購¶
乳子而名之可以長有龍州岑然之遂以媵僕韋隊之子¶
璋詭云遺腹挟府目常好兵欲入龍州弗克楷遂奏言璋¶
<pb:KR2d0017_SBCK_034-23a>¶
寔源子當立為相所篡亊下督府楷更謀於岑之兄子猛¶
猛方𫝑張正徳十三年適有錦衣両舎人以他事出猛為¶
璋賄之偽稱有制矯檄鎮安果化向武養利上林等五圡¶
兵合二萬人入璋龍州州大震殘二千餘人相懐印保况¶
村而猛竄其次子寳去事聞都督錢寕八楷賄不問嘉靖¶
元年相死相二子長燧次即寳相枝拇寳亦枝拇相以其¶
肖己絶爱寳時求寳不淂而燧以序州人立之楷乃計弑¶
燧而州人立其從弟煖楷又賄督府王守仁客岑伯高者¶
稱煖異姓非趙氏當立者楷也守仁惑之遂以州印𢌿楷¶
楷復弑煖自大於是州目黄安黎容等共不義楷以百金¶
<pb:KR2d0017_SBCK_034-23b>¶
購淂寳時猛死寳為奴楊氏家十三矣公言於督府林冨¶
冨呼楷命權攝印十年俟寳長還之楷不聼己而有客李¶
談者為寳説楷楷心動而督府復召楷諭必還寳楷意以¶
寳弱姑與之終可淂也寳岀五千金謝楷益以腴田三十¶
一村楷愈冨厚結諸奸自翼前偽遺腹璋既不淂立有子應¶
羙姿容猶名為源孫楷命徃来寳所寳妻通焉動息必以¶
告楷楷乃為奏應嫡長孫失祚不淂立事下督府都御史¶
蔡經猶豫不能决而寳日荒滛嘗宫姣男子王良以為䆠¶
者而良意怫楷乃以語激之使為内應時州人皆怨寳楷¶
紏州目鄧禹李旭林盛等以千人夜刼寳&KR0397;門良即卧聞¶
<pb:KR2d0017_SBCK_034-24a>¶
<pb:KR2d0017_SBCK_034-25a>¶
　　四川諸蠻苗¶
按四川南接烏蒙六詔之闥又與貴州普㝎龍里相界多¶
羅羅犵狫狇狫&KR1325;獚諸種¶
羅羅夲盧鹿有二種居水西十二營寕谷馬塲漕涇者為¶
黒羅羅亦曰烏蠻居慕役者為白羅羅亦曰白蛮風俗畧¶
同而黒者爲大姓羅俗尚&KR0017;故又曰羅&KR0017;蜀漢時有火濟¶
者從丞相亮破孟𫉬有功封羅甸國玉&KR0048;今宣慰使安氏¶
遠祖也自羅甸東西若自把夜郎牂牁則以國名若持磨¶
白衣九道則以道名皆羅羅種也俗愚而戀主&KR0048;虐之幾¶
赤族而仰戴不衰勒四十八部部之長曰頭目其人深目¶
<pb:KR2d0017_SBCK_034-25b>¶
長身椎結跣蹻荷氊戴笠而行腰束葦索左肩拖羊皮一¶
方冨者以金釧約臂悍而喜闘故其兵常為諸苗冠亦有¶
文字𩔗蒙右書坐無几席食則抄飰摶之若瓦以七躍口¶
作酒盎而不縮以蘆管啐飲之男子則薙髭而留髯媍人¶
束髪纒以青𢃄烝報旁通靦不恧也父死收其後母兄弟¶
死則妻其妻新婦見舅姑不拜祼而進盥謂之&KR0418;堂白羅¶
羅之俗畧與同灼毛齰血無論䑕雀蚳蝝蝡動之物攫而¶
燔之攅食若&KR0510;不通文字結䋲刻木為信女子以善滛名¶
者則人爭娶之人死則以牛馬革褁而焚之居普㝎者為¶
阿和俗同白羅以販茶為業¶
<pb:KR2d0017_SBCK_034-26a>¶
犵狫(一曰/犵獠)其種有五&KR0382;頭赤脚矯而善奔輕命而死黨得¶
人片&KR0079;巵酒麋沸而起以布一幅横圍腰間謂之桶裙男¶
女同之花布為花犵狫紅布為紅犵狫各有族屬不通婚¶
姻棺死者置之千尺崖穴間或臨大河樹木主號曰親家¶
殿在平伐者為打牙犵狫慓悍&KR0057;甚善歛請毒以染箭當¶
之立死父毋死則子婦各折其二齒殉棺中在新添者為¶
剪頭犵狫男女蓄髮止寸許人死積薪焚之又有猪屎犵¶
狫者喜不潔與犬豕同牢身面經年不靧得獸即咋食如¶
狼¶
狇狫其俗與犵狫畧同掘地為爐厝火環臥不施被席以¶
<pb:KR2d0017_SBCK_034-26b>¶
牛皮藉之¶
&KR1325;獚(一曰/楊黄)其種亦夥䂖阡施秉龍里龍泉提溪萬山之界¶
徃徃有之荆壁四立而不𡍼門户不扄出則以泥封之把¶
忌以三月之朔父毋死焚其衣服殉以牛馬¶
洪武五年命衛國公鄧愈討平散毛等三十九洞六年蠻¶
酋叛討平之九年黄平等處蛮寨亦平十三年散毛等復¶
叛旋定之十八年土酋董貼里叛以丁玉為平羗將軍討¶
定之置普㝎軍民府二十年土酋楊奴叛劔州討平之二¶
十二年散毛再叛涼國公藍玉討平之擒土酋刺惹等萬¶
餘人置千户所二十八年普定蠻出掠將軍顧成等討定¶
<pb:KR2d0017_SBCK_034-27a>¶
之征南將軍楊文等討平龍州諸蠻成化元年周洪謨陳¶
四川勦賊方畧一沮絶路徑二先剪賊黨三固守重地四¶
廣募土官五多用利器六宻行反間上可之二十二年刑¶
部侍&KR0048;何喬新奏播州楊氏事别有傳二十九年土官普¶
習順興土酋阿羅咸叛討降之¶
　論曰智不能曲䕶其生徃徃卽死不悔故治之以必生¶
　以必不生而事就此䖏蛮苗大計也¶
<pb:KR2d0017_SBCK_034-27b>¶
<pb:KR2d0017_SBCK_034-27b>¶
　　藺奢氏¶
奢氏世四川永寕宣撫使也故猓玀種洪武中来附㕥宣¶
橅世其土萬暦中奢崇周無子弟崇明立崇明隂鷙能用¶
衆子寅負韰倮懷不恭天啓元年徴其兵東援遼崇明遣禆¶
將樊龍樊虎以兵三萬應徴至重慶受餉餉弗繼龍等意¶
怯遠闘遂皷衆反冐刺廵撫都御史徐可求𣦸殺守廵道¶
官及府縣官盡總兵黄守魁㕥下不能戰皆死之原任鞏¶
昌同知董盡倫入援遇伏死募兵科臣明時舉臺臣李逹¶
通判王天運負創走賊遂據重慶分扼䕫州水口及川西¶
棧道崇明乃與其子寅乗𫝑搗遵義虗走署印通判袁任¶
<pb:KR2d0017_SBCK_034-28a>¶
焚刼納溪瀘州江安䓁城䧟興文知縣張振德死之别有¶
傳獨江津知州翁登彦䓁力拒賊城全時石砫宣撫女官¶
秦良玉&KR0418;檄援重慶良玉兄邦屏邦翰俱以援遼力戰死¶
時率其弟民屏部兵萬餘營南坪関襲焚兩河船阻賊東¶
下張幟忠州疑賊而大兵沿江而上則瀘敘諸郡邑己瓦¶
觧椑木龍泉諸隘俱爲賊有賊逼成都指揮周&KR0022;太遇賊¶
資陽不戰降指揮冉世洪雷安世瞿英咸𢧐死九泉賊𫝑¶
益振左布政使朱爕元方輯瑞就道蜀王遮留之爕元慷&KR0099;¶
誓殺賊與御史薛敷教䓁一再敗賊城下賊復乗濠涸積¶
薪如山山架&KR0382;蓽形䫫行屋伏弩仰射爕元使人縱焚之¶
<pb:KR2d0017_SBCK_034-28b>¶
暗决都江水滿濠賊不得近搜賊間城中二百餘人殺之¶
賊乃四面立琞樓高與城埒爕元曰設瞭必肆掠矣中虗¶
㕥五百人突之果無備斬其三燬樓而諸道援兵㫁至連¶
敗賊於倒流鎮石橋永清鋪秦良玊兵三千亦至賊圍城¶
八十餘日矣明年春正月賊林中數千人大噪出擁一物¶
如舟高數丈長五百尺簟茀蔽之一人披髮伏劔状若神¶
踞其上中藏數百人挟機弩毒矢以牛數百行之旁設兩¶
雲樓爲翼俯視城中守者琞之心悸爕元曰此吕公車也須¶
礟石破之礟石者巨木爲杆柱置軸柱間轉索運杆千鈞¶
之石飛擊如彈丸㕥是賊舟立碎復㕥砲撃牛牛斃𣻉舟¶
<pb:KR2d0017_SBCK_034-29a>¶
舟不行乗𫝑敗之賊將羅乾象願投欵宻効爕元推誠待¶
之不疑乾象感告賊虗實悉賊不知也於是使牙將周斯¶
盛詐降賊與乾象俱己乾象贊崇明就撫果来而守者誤噪¶
崇明疑遁去乾象内变自焚其營来歸益成都之圍百有¶
二日而觧崇明走還重慶詔陞爕元都御史廵撫四川復¶
新都江安併復遵義先是湄潭叛民王倫引城焚掠都司¶
陳一龍㕥湄潭爲川貴要害擊王倫於水西降之遵義始¶
復時惟重慶尚為賊巢賊據要佛圖𨵿連營十七精兵數¶
萬守之&KR0101;軍副使丘志克楊述程總兵杜文煥逼其前石¶
砫秦民屏繞其後賊驚潰斬首鹵三千餘人遂逼重慶計¶
<pb:KR2d0017_SBCK_034-29b>¶
擒賊首樊龍張彤何&KR0002;海等三十餘人城遂下㝷復瀘州¶
而崇明寅竄據永寜時遵義復而失者再爕元遣將秦衍¶
祚侯良柱戰賊九接山斃其渠&KR1880;賽追敗之羅鋼渡仍復¶
遵義而奢寅心腹安鑾㕥寅戰敗羅村大河口遂請内附¶
𦔳撃賊將符國禎走之師次永寕爕元曰我之乆不得志¶
於賊我㕥分賊㕥合也於是陽進納溪而大兵大㑹長寕¶
奪險入賊𫝑分連敗樊虎戰𣦸寅亦被創遂復永寕擒叛¶
將周&KR0022;泰降賊二萬死無算崇明父子復遁去五月竆追¶
克紅崖天台二寨降其衆數千人遂安撫紅潦四十八砦¶
擒偽御史汪澤遠僞給事孔聞過僞叅謀監軍文道&KR0047;夏¶
<pb:KR2d0017_SBCK_034-30a>¶
奇雲偽將軍秦翼明䓁并僞印十餘鎧仗如山降將乾象¶
疾督攻蕳州焚其九鳯樓掃其巢崇明父子狼狽走貴州¶
與安氏合乞兵事在安氏傳¶
論曰土官如石砫闔室死國忠豈多淂㦲况奢氏己知¶
料遼不返也即餉足必不為用庙算以秦例奢拙矣東¶
頋不足又大難西&KR0047;使㕥治藺之餉佐遼寕不勇數倍¶
哉¶
<pb:KR2d0017_SBCK_034-30b>¶
　　播州楊氏(楊輝)¶
楊氏世為四川播州宣慰使播州係漢牂牁地唐時楊原¶
端㩀之應募决筞授武畧將軍歴宋大觀中楊文貴納土¶
置遵義軍元世祖授楊&KR0022;憲宣慰使賜子漢英名賽因不¶
花封播國公洪武初楊鑑内附改播州宣慰司使𨽻四川¶
其域廣衰千里介川湖貴竹間西北塹山為𨵿東南阻江¶
蒙茸鑱削居&KR0948;奥區領黄平草塘二安撫及真播白泥餘¶
慶重安容山大長官司綂田張袁盧譚羅呉七姓世為目¶
把三傳輝&KR0018;險豪鷙輝二子長友庻出次嫡愛輝嬖友毋¶
欲立之安撫宋韜不可乃從倖客張淵計冐功友求増封¶
<pb:KR2d0017_SBCK_034-31a>¶
詭稱夭覇諸苗為賊召容山長官韓宣重安長官張通計¶
之宣不知白夭霸無他輝大怒立杖殺宣通皇&KR0178;股栗從¶
署名請兵討夭霸部議報可輝通賂扵都御史張瓚戮諸¶
苗千餘人　友謀勇冠軍手刄七馘乃友年十三耳詔立¶
安橅司扵安寕以友填之旣而爛土諸苗齊果䓁忿夭霸¶
&KR0013;寃時時岀兵攻安寕瓉又請築城衛之靡費動衆極及¶
輝𣦸愛脩怨扵張渊㕥其&KR0004;畫計失地半而渊屢謀殺愛¶
不克乆之渊自知不容扵愛乃嗾友誣愛通苗越境為亂¶
訟之貴州守臣而致書舉人路義令通賄上下書偶為安¶
撫宋所𫉬露爱愛易書偽致義義信之直詣貴州守臣陳愛¶
<pb:KR2d0017_SBCK_034-31b>¶
反状守臣不聽曰播州非我轄也義復書於友且云非奏¶
聞不可爱淂義書以報四川守臣友淵事敗大懼乃誣䟽¶
爱甞言夢&KR0016;龍登天上帝語之曰南方帝子也又嘗立嵩¶
呼門金水橋以擬宫禁廷議大駭命官即訊之淵以妖言¶
坐死義削籍友爱皆論死贖免之友削官戍保寕無何友¶
黨竄友以歸與爱復&KR0311;殺不已及友子張爱孫相尤酷毒¶
嘉靖七年尚書胡丗寕謂張黨已成不若因而撫之立安¶
撫司於凱里屬治貴州以張領之而相宣慰屬治四川如¶
故是後相復&KR0194;庻子煦欲奪嫡嫡妻張與子烮擁兵逐相¶
走水西客死烈即&KR0063;龍父也自烈&KR0311;殺長官相攻剽垂十¶
<pb:KR2d0017_SBCK_034-32a>¶
年縂督侍&KR0048;馮岳討平之&KR0063;龍生而雄猜嗜殺從征喇麻¶
諸番九絲&KR1401;乃楊栁溝等多先登賜金幣萬暦中進大木¶
六十本助工給飛魚服加職級&KR0063;龍審蜀兵弱毎征討蜀¶
將或從借級以是漸驕蹇僣餙龍鳯擅用奄寺嬖小妻田¶
雌鳯酔封刄&KR0145;嫡妻張并其母頭来屠其家虐𫠦属黄平¶
䓁五司益結関外生苗為翼妻之諸父張時照與𫠦部何¶
恩宋世臣等上飛文告應龍反蜀撫按竝主撫詔行両省¶
㑹勘應龍願赴蜀不赴黔二十年對簿重慶法當斬應龍¶
願自將五千出援朝鮮自贖詔可不果行嗣廵撫王繼光¶
勘結意𫿞&KR0063;龍抗不復出於是㫁光一意主勦與&KR0291;兵劉¶
<pb:KR2d0017_SBCK_034-32b>¶
承嗣分三軍竝進&KR0063;龍佯令其黨穆照約降而擁関逆拒¶
覆都司王之翰一軍詔㕥譚希思代継光廵撫時廵按御¶
史薛継茂乃旋主撫議乆不决&KR0063;龍旣上書自白亦擕金¶
行間京師執原奏何恩詣綦江聼勘二十二年朝議主勦¶
㕥兵部侍&KR0048;邢玠&KR0291;督貴州玠用勦爲撫先之㕥檄田龍¶
来待以不𣦸否者國家懸萬金購爾頭早自決當是時七¶
姓素&KR0013;應龍殘欲傲&KR0063;龍使不赦而海内亡命竄匿應龍¶
者不&KR0082;出&KR0063;㡣自露於是院道移文至輙従中阻逡廵至¶
四月總督檄應龍聼勘重慶之安穏而綦江令先徃宣諭¶
&KR0063;龍使弟兆龍治郵傳郊迎叩頭致餔資餼牽如禮曰&KR0063;¶
<pb:KR2d0017_SBCK_034-33a>¶
龍乆縳渠魁待罪松坎所不至安穏者以安穏多奏民伏¶
兵伺殺徃有明鑑使君幸枉車騎臨貺松坎敢不趨命令¶
以告大守王士琦士𤦺曰松坎亦&KR0494;奏勘地也單騎徃松坎¶
&KR0063;龍果面縳膝行前&KR0849;叩頭流血請得自比安國亨國亨¶
者曩亦被訐懼罪不出界故援爲例總督玠乃遣贊畫張¶
國壐劉一相同道府咸詣安穏&KR0063;龍囚服庭質縳獻黄元¶
阿羔阿苗等十二人案騐抵&KR0063;龍斬得論贖輸四萬金𦔳¶
採木仍革軄子朝棟㕥土舎受事次子可棟覊府追贖黄¶
元等梟斬重慶市詔設撫&KR0212;同知松坎而陞士琦川東兵¶
傋使彈治之加邢玠右都御史己而可棟死重慶獄&KR0063;龍¶
<pb:KR2d0017_SBCK_034-33b>¶
心恨促請棺其屍歸以勘報未完不肯𤼵應龍益恨而促其¶
完贖𢚩應龍大言曰吾子活以銀至矣擁兵驅千餘僧招¶
䰟而去分遣土目增險設警日㝷戮奏民堕屯堡厚撫徤¶
苗為硬手用摧&KR0289;没&KR0907;冨養苗肆掠舉兵圍黄平戮重安¶
司長官張熹流刼江津及&KR0047;川以兵脅合江縋其&KR0311;袁子¶
升城下臠割之是時兵偹士琦調征倭矣二十六年大掠¶
貴州洪頭高坪新村諸屯己又侵湖廣四十八屯阻塞馹站¶
襲執偏橋衞指揮陳天&KR0194;索𫠦&KR0311;宋世臣父鑾及羅承恩¶
等戮之令諸苗奸女父夫前或祼而叢射或焼蛇從隂入¶
腹詔貴州廵撫江東之以兵勦之兵岀遇賊飛騎堡賊佯¶
<pb:KR2d0017_SBCK_034-34a>¶
走天邦囤都司楊國柱深入伏彂&KR0013;擒罵賊不屈與經歴¶
潘汝賢皆死東之坐免詔以郭子章代為廵撫而岀兵部¶
侍郎李化龍總督川湖貴三省軍事調東征將劉綎等南¶
征賊破綦江遊撃房嘉&KR0194;張良賢死之别有傳縱囚刼庫¶
盡驅子女去老弱者殺之投屍蔽江下水為之赤退屯綦¶
江之三溪母渡&KR0047;川之東鄉&KR0309;立石為播界號宣慰官荘¶
聲言江津合江皆播故土吾守吾播應龍夲無意友既覆¶
官兵𫝑不可己乃益結九股生苗及紅黒脚等苗&KR0018;險㺯¶
兵然猶冀我如徃事曲宥未敢皷行深入亦具文求撫總¶
督姑謬爲好語縻之緩其出天子震怒必勦賜劒懸賞而¶
<pb:KR2d0017_SBCK_034-34b>¶
總兵綎亦至綎有威名然夙與應龍暱人頗疑之縂督披¶
心腹稱其父顯九絲功勉綎綎涕泣誓𣦸賊二十八年應¶
龍五道竝出犯龍泉司守備楊惟忠託故走土官安民志¶
與吏目劉玊鑾竝𣦸之時石砫宣撫司馬千乗軍鄧坎賊¶
夜掩擊不動詰旦連破賊金竹等七寨千乗有庻毋覃與¶
&KR0063;龍&KR0059;覃子千駟偦應龍謀奪嫡故千乗戰益力而酉陽¶
宣撫司冉御龍亦㨗官壩斬首三百賊旣䧟龍泉方移兵¶
攻&KR0276;州聞敗撤兵退二月徴兵大集&KR0291;督化龍分兵八道¶
道三萬人官兵三之土司七之川師四道入縂兵劉綎由¶
綦江縂兵馬孔英由南川總兵胡廣由合江副將曹希彬¶
<pb:KR2d0017_SBCK_034-35a>¶
受胡廣節制由永寜而中軍率標下遊兵筞&KR0063;黔師三道¶
入&KR0291;兵童元鎮由烏江叅將朱鶴齡受元鎮節制由沙溪¶
&KR0291;兵李&KR0063;祥由興𨺚其湖廣偏橋一路分两翼縂兵陳璘¶
由白泥副縂兵陳良紕受璘節制由龍泉㕥遏江内外四牌¶
七牌五司遺孽九股惡苗時黔撫郭子章駐貴陽椘撫支¶
可大移沅州縂督親誓師重慶諭諸師合扺婁山𨵿爲期¶
且曰入関勿受降諸將敬諾劉綎進綦江連下楠木山羊¶
簡臺三峝走賊酋穆照賊子楊朝棟以勁兵來援綎身自¶
䧟陣苗大驚大刀劉至矣反兵走時諸軍分道竝㨗南川¶
則酉陽石砫二司先登克桒木関烏江則壩陽永順兵先¶
<pb:KR2d0017_SBCK_034-35b>¶
登克烏江河渡二関白泥則副將陳寅先登敗四牌賊奪¶
天都三百落諸囤賊狡出竒兵突犯烏江詐称水西土知¶
府瀧澄㑹哨誘永順兵深八断橋疾擊淹死我師無算叅¶
將楊顯守備陳雲龍阮士奇白明逹指揮楊續芝䓁咸死¶
之時有蜚語謂水西安疆臣𦔳賊縂督檄詰之㑹賊殺水¶
西頭目澄大眼因託田氏脩賄瀧澄澄戮其使撃斬僞將¶
楊惟棟等&KR0416;臣亦執賊間二十餘人以示無他劉綎𢧐九¶
盤先至婁山関関為賊前門萬&KR0280;挿天中通一線官軍間¶
道攀藤箐魚貫入屯白石四月應龍率各苗决死𢧐隂令¶
驍將&KR0045;珠䓁抄後山奪𨵿都司王芬中流矢死劉綎親勒¶
<pb:KR2d0017_SBCK_034-36a>¶
騎衝堅分兩翼夾擊大敗之追奔至養馬城與南川永寕¶
路合連破龍&KR0438;海雲險囤壓海龍囤而壘海龍囤賊所𠋣¶
天險飛鳥騰猿不能踰者㑹陳璘破青蝇囤而安疆臣亦¶
連破落濛等𨵿焚&KR0669;溪庒賊窮閉囤自保每路投降文冀¶
緩師諸師不受吴廣従合江破八崖門関𢧐賊水牛塘三¶
曰却之賊詭令媍人扵囤上拜表痛哭云田氏且降復詐¶
為應龍仰藥死報廣葢應龍不死死楊珠也珠死賊痛如¶
失左右手廣知其詐益厲兵恊焼二関奪三山絶賊樵汲¶
扵是八路兵大集海龍囤下五月始築長圍更畨迭攻&KR0291;¶
督化龍父䘮詔縗&KR0472;視師化龍跣而草檄葢治軍壁馬孔¶
<pb:KR2d0017_SBCK_034-36b>¶
英一軍其囤前而各師併力囤後六月劉綎先士卒攻克土¶
城應龍益廹散金激諸苗死𢧐皆駭散無應者&KR0120;提刀自¶
廵壘見四面火先燭天徬徨長嘆泣訣雌鳯以汝故取張¶
氏頭如寄有此哉詰朝官軍破大城入應龍𢚩引愛妾二¶
闔室縊自焚吴廣𫉬其子朝棟及田雌鳯出應龍熖中則¶
身中火毒失聲㡬斃計岀師至㓕賊百十有四日共斬級¶
二萬有餘并𫉬其弟兆龍等百餘人播賊平露布以聞將¶
軍綎為軍功冠獻俘剉應龍屍磔朝棟兆龍扵市分播地¶
為二屬蜀者曰遵義屬黔者曰平越盖先是蜀玉壘忽裂僉¶
謂昔年九絲亂地數動此為播事前兆¶
<pb:KR2d0017_SBCK_034-37a>¶
<pb:KR2d0017_SBCK_034-38a>¶
　　貴州諸蠻苗¶
洪武七年貴州兵大破蠻寨十八年古州洞蠻作亂詔椘¶
王楨率信國公湯和討平之二十一年女直千户索羅青¶
以思州叛討平之二十二年都司苗叛都督何福破平之¶
明年&KR0167;叛二十五年又叛福與涼國公藍玊底㝎之二十¶
七年諸蠻殺土官王&KR0063;名已而土官普習亦叛二十八年¶
𠫵將劉真攻破&KR0047;丹州諸蠻悉平都司亦就帖三十年古¶
州龍里衛上婆洞蠻林寛叛攻龍里千户所千户吳徳鎮¶
撫井孚力戰死旋犯四川平茶千户紀逹擊破之詔楚王¶
楨湘王栢將兵竆討楨不進詔切責楨已而平羗將軍齊¶
<pb:KR2d0017_SBCK_034-38b>¶
譲無功别命都督楊文佩征鹵前將軍印與韓觀恊討譲¶
乃械蠻酋林寛至京栲主使合撃盡平之永樂元年鎮遠¶
侯顧成駐貴州上言金筑安撫等處每有征討宜令土軍¶
與官軍一槩操練上以&KR0212;情惮於約束不許正綂十四年¶
苗反詔保定伯梁瑶兵部侍&KR0048;侯璡副&KR0291;兵方瑛率兵討¶
之時靖遠伯五驥與都督宫聚張軏等還自𪋤川即命力¶
恊攻苗聚軏失利驥獨擒苗酋䖝富檻京師驥稱病還瑶¶
等代鎮景泰二年都御史王來擒苗酋韋同烮於香爐山¶
中明年來與瑶皆召還成化十四年普定等處蠻賊零刼¶
赴任雲南叅政姚昶家属都督呉經請大𤼵兵不許明年¶
<pb:KR2d0017_SBCK_034-39a>¶
經以西堡㨗聞馳敕奨之&KR0700;治五年副都御史鄧廷瓚鎮¶
遠侯顧溥討貴州蠻閲両載蠻平十六年女苗米魯作亂¶
討平之别有傳¶
論曰國&KR0004;累岀將軍勞績計未昜靖也後世知𫠦以處¶
之矣或者不見劳績而後可¶
<pb:KR2d0017_SBCK_034-39b>¶
<pb:KR2d0017_SBCK_034-39b>¶
　　靄安氏¶
靄翠者貴川水西宣慰使也靄翠之先火濟預孟𫉬功封¶
羅甸國王唐阿佩宋普貴元阿晝皆㕥歴代開國時納土¶
襲爵居水西號大鬼主靄翠仕元四川行省左丞相兼順元¶
慰使洪武四年與其同知宋欽歸附詔靄翠宣慰水西欽¶
同知得各綂𫠦部而靄翠獨强分四十八部五年八月靄¶
翆請討𫠦部龍居不許明年以靄翠位各宣慰之上時都¶
督馬燁鎮守貴州𫿞意盡㓕諸羅&KR0212;郡縣之㑹靄死妻奢¶
香代立燁或以小罪致奢香祼撻之諸羅怒欲反時宋欽¶
亦死其妻劉氏多智計語奢香部羅曰無譁吾為汝訴天¶
<pb:KR2d0017_SBCK_034-40a>¶
子果飈馳見太祖且曰羅&KR0212;向化馬都督無故騷屑恐一旦¶
糜沸反謂妾等不戢昧死以聞太祖令劉氏折東致奢香¶
諭曰吾為汝除馬都督即何以報我曰願世世無忘聖恩¶
太祖曰此常職也非報貴州東比間道可入蜀梗塞乆矣¶
為我刋山開馹傳以通徃来奢香許諾遂斬燁以頭示奢¶
香奢香叩頭&KR1180;乃封奢香順徳夫人劉氏明徳夫人奢香¶
果開赤水烏撒道以通烏蒙立龍塲九馹馬匹&KR0338;餼世世¶
辦也奢香死靄翠之弟安匀立子孫遂以安為姓世驕蹇¶
不受節制即聼調&KR0025;征非邀厚賞不赴嘗睥晲省城曰是¶
用水西氊衫叠塞耳三十年作亂征&KR0047;將軍顧成討平之¶
<pb:KR2d0017_SBCK_034-40b>¶
正徳中匀後裔貴榮多知畧善兵以&KR0025;征香炬山加貴州¶
布政司叅政猶怏怏薄之乃奏乞减龍塲諸馹以償其功¶
㝷兵部主事王守仁以建言謫龍塲馹丞貽書責荣譬以¶
利害甚悉馹竟不减已而宋氏部羅阿賈阿機等叛人言¶
貴荣嗾之督府檄兵安氏輙違約不至守仁復遺書責之¶
乆之貴荣死子萬鈞立&KR0075;&KR1196;嗜殺其下怨之一日集督府¶
外次忽有&KR0060;萬鈞頭去者索賊不可得五六年後其弟萬¶
銓亷知土目烏掛𫠦弑也撲殺之遂自立而妻其嫂督府¶
不能問乆之宣慰使安國亨者與其族人安智相&KR0311;殺先¶
是國亨宣滛播　以群奸撥置&KR0311;殺安信安信智弟也信¶
<pb:KR2d0017_SBCK_034-41a>¶
母䟽窮與智懷報復弄兵不休控都御史阮文中捕國亨¶
不岀遂以兵掩之國亨負甲逆拒頗殘文中遂𫉬安智扵¶
省而以叛逆聞國亨䟽寃情詞懇切頋曰擁兵自衛慮安¶
智之觸之也安智益䜛之以為且圖不&KR0100;大學士高拱一¶
再貽書文中有曰必處以叛逆彼將叛逆自為矣當治以¶
其罪勿溺令吏科賈三近徃勘國亨聞勘喜曰吾生矣遂¶
岀聼文中責以五事一令疾岀撥置人犯一照&KR0212;俗償信¶
命一分地安挿䟽竆母子一奪職䘖與其子代一重罰以¶
懲國亨悉如令上四萬金於官遂安挿智及&KR0212;目漢聰䓁¶
五百名扵臥這織金等處國亨退閒子安民與禄氏代理¶
<pb:KR2d0017_SBCK_034-41b>¶
宣慰事而安智亦令子國貞代𠑽&KR0418;㫖甫踰月安智復有¶
辯䟽必請抵信改土為流察安智用事人為之智未之知¶
也戍用事人萬暦末年安尭臣者冐隴姓并隴地受撫得¶
襲兄彊臣世職堯臣卒子位㓜邦彦以支子挟堯臣妻奢¶
社輝謀反頭目安邦俊魯連安若山陳其愚陳萬典及四¶
十八馬頭䗦起和之都司楊明廷以三千人𢧐畢節全軍¶
𣳚叅將尹啓易自烏撒奔囬霑益炎方松林及平&KR0595;衛皆¶
不守賊圍普安安南雲&KR0047;都司李天常率兵四千救之賊將¶
羅應奎偽降誘彂伏叠水鋪復全軍没賊分遣王倫石勝¶
俸下甕安襲偏沅以断我軍於是交水曲靖武定尋甸嵩¶
<pb:KR2d0017_SBCK_034-42a>¶
明咸被兵而洪邉土司宋萬化紏苗仲九股據龍里天啓¶
二年春&KR0022;彦圍貴州撫臣李橒按臣史永安悉力堵禦總兵¶
楊愈&KR0375;惟官郭象儀戰江門白杵營死之賊破烏撤指揮¶
管良相力竭自盡廵撫都御史王三善奉命進勦屯平越¶
時貴圍十閲月不觧矣三善誓師三路入而身當其衝㨗¶
先&KR0289;奪龍里計以賊無備𢚩乗之賊警退屯龍洞㑹楊明¶
楷將烏羅兵進於是大斬馘賊酋安&KR0022;俊被礟死時以二¶
萬衆破賊十萬㑹城州安邦彦遁陸廣河外三善以明楷為¶
先&KR0289;率兵渡河分二屯一屯陸廣向大方奢社輝一屯鴨¶
池逼邦彦老巢三年正月賊復紏藺賊與雲南安効良兵¶
<pb:KR2d0017_SBCK_034-42b>¶
數萬併力攻陸廣明楷戰不利死数千人身被鹵賊乗勝¶
躝鴨池我兵退屯威清土司苗伸復乗𫝑肆掠自龍里至¶
瓮城屍横四十里&KR0022;遂與其黨宋萬化何中尉李阿二吴¶
椘漢等約攻㑹城三善遣遊撃祁&KR0071;祖下龍里一皷破蓮¶
花寨連燒上中下三牌賊寨百五十處何中尉敗逃深菁¶
龍里路通復遣叅將王建中劉志敏等救青巖斬首三百¶
餘級王元佐等兵&KR0071;進焚賊寨四十八荘李阿二被創走¶
定番路通遂合兵進勦八姑蕩焚砦二百餘處斬首五百¶
餘級賊窮宋萬化遣人求欵三善測其不誠調監軍楊世¶
賞襲擒之并擒其偽軍師劉洪祖等&KR0022;彦失萬化益氣奪¶
<pb:KR2d0017_SBCK_034-43a>¶
保水西不敢出時雲&KR0047;六佐營長安應龍合霑益賊&KR0024;鮓¶
爲亂圍羅平雲南廵撫閔洪學討平之覆其巢應龍走烏¶
撒時安效良乞降縳應龍以獻己水西與藺賊合窺遵義¶
亦突永寕官兵敗之芝麻塘賊遁青山&KR0291;兵魯欽三路深¶
入擒賊酋何中尉進營紅崖縂兵張彦方敗賊羊耳躡鴨池¶
奪其𢧐象多所斬馘三善親入大方降者千計大方者奢¶
杜輝老營也焚營走&KR0022;彦迯入織金時川兵己入龍塲陣¶
𫉬安崇明妻安氏及酋奢崇輝等於是奢社輝與其子位¶
遣漢把劉光祚赴鎮遠乞䧏&KR0291;督楊述中令縳崇明寅父¶
子㕥贖大抵三善以元𠒋未縳當用勦為撫而述中一意¶
<pb:KR2d0017_SBCK_034-43b>¶
主撫議遂不合&KR0022;彦令其黨陳其愚詐降三善䡖信之露¶
軍寳其愚輙以報&KR0022;彦四年乗三善還㑹城半道其愚故¶
縱轡撞三善堕地三善知有變𢚩引刀自剄其愚&KR0858;持其¶
刀未殊而玀鬼諸苗&KR0597;至三善罵不屈見害石砫將秦民¶
屏亦死之賊𫝑復張&KR0101;軍傳宗龍𫉬其愚伏誅㝷㑹魯欽¶
兵克巖頭寨破平茶乗勝入織金&KR0022;彦負固欽敗績五年¶
春水西藺烏霑三逆合兵數萬窺霑益閔洪學督師敗走¶
之時奢崇明敗依水西助安氏亂巢克仲埧而子寅巢聶¶
舌埧寅&KR0418;水西令欲攻永寕未𤼵其校阿引初受撫臣爕¶
元欵將起圖寅不得間寅覺之毒拷不承至是阿引與苗¶
<pb:KR2d0017_SBCK_034-44a>¶
老虎李明山䓁屠寅於&KR0230;以寅首來降二月邦彦率衆數¶
萬渡江魯欽戰敗自剄死而苗仲復𦔳為逆廵撫王瑊廵¶
按傅宗龍旣俘河沙玀鬼乗勝逆&KR0022;彦於趙官堡大敗之¶
水内水外賊潰去爕元艱歸詔閔夣得代之控制五省夏¶
黔兵攻匀哈長田一𢃄苗破數十寨斬首二千餘級掃平¶
二百餘里七年叅將楊明輝入大方安位巢諭擒首逆為¶
&KR0022;彦𫠦殺崇禎元年復&KR0120;爕元縂督代夣得時奢崇明偽¶
號大梁王安&KR0022;彦偽號四裔大長老而歹費小阿烏&KR0071;阿鮓¶
怯等各偽號元師從赤水悉力趨永寕爕元令守將許成¶
各佯北誘賊而分遣林兆𪔂從三坌入王國禎從陸廣入¶
<pb:KR2d0017_SBCK_034-44b>¶
劉養鯤從遵義入&KR0022;彦四&KR0063;不支羅乾象復以奇兵繞出其¶
皆夾撃之賊大驚潰卽陣斬崇明&KR0022;彦首爕元𢚩移檄安¶
位赦其罪許自歸位不决爕元乃大㑹諸將曰水西叢箐¶
蠻烟&KR0068;雨莫辦晝夜深入難出㕥此多敗宜四逼竆之於¶
是焚蒙翳剔巖竇截溪流斬樵牧焚積聚凡百餘日合斬¶
級萬餘降生口數萬劉飬鯤遣其客間八焚其卧懸榜而¶
出安位大恐乞降與約四事一貶爵一削水外六目之地¶
鯞朝廷一獻殺王廵撫者首一開畢節等驛路安位皆受¶
命遂率土目納欵爕元為請便宜九事不設郡縣仍軍衞¶
土漢相安便一經界旣正土目不得以民不耕地稍侵軼¶
<pb:KR2d0017_SBCK_034-45a>¶
便二黔土&KR0484;仰給於外得自食其土便三國用匱有功不¶
足勞金幣酬以爵爵輕不若以土於國無損便四旣世其¶
土各自力永折衝便五大小相維輕重相制無事易以安¶
有事易以定便六訓農治兵耀武河上使賊曰偹我便七¶
且耕且戍衞所自實垂勾軍之累便八軍耕抵餉民耕輸¶
粮以屯課耕不拘其籍以耕聚人不世其伍各樂其業便¶
九上可行之九年擺金两江巴香狼&KR0309;火烘五峒苗叛爕¶
元遣兵討平之水西𫝑益孤又通上下六衞并清平偏鎮¶
四衛道路凡一千六百餘里設亭障置游徼以通徃来十¶
年安位死無嗣族人爭立朝議&KR0082;乗其敝郡縣之爕元不¶
<pb:KR2d0017_SBCK_034-45b>¶
可為立安氏継位乃上書曰臣按西&KR0047;之境皆荒服也楊¶
氏反播奢氏反藺安氏反水西而滇之定畨彈丸小州為¶
長官司者十六七二三百年無叛者非他司好逆而定畨¶
忠也盖地大者跋扈之資而𫝑弱者保世之筞也今臣分¶
水西之壤授諸渠長及有功漢人咸但世守除其苛虐叅¶
用漢法可為長乆制曰可¶
　論曰地小而分之𫠦以禦内&KR0212;良法九便可百世也此邉¶
　則冝醜地等力庶&KR0085;互牽明末以不觧此誤恃而敗熊經¶
　臣知之矣¶
<pb:KR2d0017_SBCK_034-46a>¶
<pb:KR2d0017_SBCK_034-47a>¶
　　思州田氏¶
田故貴思州宣慰使也其先岀自𨵿中漢髙帝時徙齊諸田¶
於関中遂蔓延於此今&KR0276;川縣有齊地圖猶稱曰齊云諺¶
曰思播田楊両廣岑黄言大姓也至正七月思州宣撫使¶
田仁厚来降明年容美宣撫使田光寳亦降吴元年㕥田¶
仁智爲思州宣慰使其族人田茂安者㩀沿沙&KR0276;川别獻¶
偽夏明玉珍洪武二年上思州蠻㓂平五年玉珎敗茂安¶
降立為思&KR0047;宣慰使仁智𣦸子琛嗣立與荗安之子宗𪔂¶
爭&KR3602;坑日㝷兵宗𪔂獨禁其民不得從蕐風子弟談詩書¶
輙置法民大疾苦十八年思州諸蠻洞作亂信(國)公湯和¶
<pb:KR2d0017_SBCK_034-47b>¶
討平之卄一年女直千户孛羅奇從征諸蠻¶
叛走思州永樂初遣行人&KR0253;廷瓚徃勘琛宗𪔂琛請入覲¶
面奏輙言思&KR0047;故思州地當歸思州上曰思&KR0047;歸偽夏時¶
何不竟取之琛復訐宗𪔂諸不法事上曰朝廷自有法何¶
與汝旣還與宗𪔂搆殺如故十一年上遣旗較數人潜入¶
二司執琛宗𪔂去城中無知者頃之忽一官開黄榜諭諸¶
&KR0212;曰首惡既擒餘無所問諸&KR0212;始驚伏琛(宗)𪔂至京咸伏¶
法遂㓕之以爲府治建貴州布政使司㕥廷瓚(為)左布政¶
使改思州宣慰使為思州府思&KR0047;宣慰使為思&KR0047;府¶
　論曰彂单軺馳尺札入夷落桒隂未徙而縳其両䧺睿¶
<pb:KR2d0017_SBCK_034-48a>¶
　算何竒也自棄田氏立分省而滇通為西&KR0047;大奠安後¶
　世符檄紛紜張皇漏&KR0165;力决材盡徃徃塞此長彼益蔓¶
　不勝狃扵承平自邊及腹用少之至頋非倖計　也¶
<pb:KR2d0017_SBCK_034-48b>¶
<pb:KR2d0017_SBCK_034-48b>¶
　　清平阿氏都匀阿氏¶
　　州土酋阿資洪武中来降二十一年作亂詔征&KR0047;將軍¶
　　德討之敗去復與平西侯沐英竆追資請降納之¶
　　　復叛旋就平二十七年又叛平西侯　春破斬資¶
兵止己設清平衞阿傍者清平衞車槪　苗也正德十¶
一年傍與諸酋阿皆阿革復叛偽祢王據香爐山為穴出¶
焚刼蔓及興𨺚偏頭平越新𣷹龍貴諸鎮都御史　祥與¶
鎮廵且勦且撫㑹遷秩去鄒文盛代之諸苗&KR0018;固下聼撫¶
詔文盛合湖廣廵橅秦金總兵楊英集兵勦之十二年八¶
月文盛擣砲木寨鹵賊首阿革進　羅襪寨鹵　何義¶
<pb:KR2d0017_SBCK_034-49a>¶
阿黎而副總兵李瑾率椘兵進逼白崖賊退拒　頂守拒¶
益力合兵困之諜知山後林蘿可懸拽梯絙數處乃故令¶
人誘撫以緩之列陣山前待報賊猶豫偹弛則縱徤卒山¶
後梯絙入據險夾撃大破之擒賊首阿傍移兵搗黒　苗¶
酋阿兹據龍頭都黎等寨與傍聲𫝑相倚肆荼虐十一月¶
治筏渡江直搗賊巢賊以阿傍敗胆奪大潰連搗都蘭都¶
&KR0382;宻西大支田羅諸寨鹵阿兹併賊&KR0025;何犵䓁前後共斬首¶
一千五百餘級俘𫉬老弱數百人撫過苗衆三百七十三¶
洞寨録功陞賞有差而同衛同姓苗阿溪桀驁多智有飬¶
子曰阿刺膂力絶人被甲三襲運二丈矛躍地空起数仭¶
<pb:KR2d0017_SBCK_034-49b>¶
扵是横行&KR0212;落徃徃捕逺苗之悍者以為賊邀賞不貲逺¶
苗憚之奉為寨主&KR0700;治間廵撫孔鏞亷得其状詢之&KR0101;軍¶
總師皆素入賂曲為溪觧乃躬徃清平延長厚指揮王通¶
入座叩之條對獨不及溪反覆詰問終不對鏞益異之最後¶
通避人曰言之而公事辦則一方受福不(則)將損威小人¶
赤族矣鏞咲曰何𫠦弗辦乃若過慮通始陳列根枝且曰¶
彼𫠦藉指揮王曽總旗陳瑞耳别去鏞反若忘之乆忽令¶
諸部吾欲得一廵官皆來吾擇之逡廵指曽此可矣宻詰¶
黨溪故不承死矣曽叩首曰願効力致溪鏞曰致溪赦汝¶
曰請得一官同亊鏞令自擇之則陳總旗也鏞曰吾固知¶
<pb:KR2d0017_SBCK_034-50a>¶
之立呼瑞諭如曽两人諾去苗俗喜闘牛瑞乃牽牛置中¶
道伏壮士叢薄間八見溪治酌酒半偶及闘牛事瑞云今¶
&KR0025;田間来有牛恢然巨象也溪興彂欲致買之瑞曰販牛¶
似非土人請牽最上牛闘之果佳勒買之否則已苗俗信¶
&KR0017;以雞卜不吉溪又言夜夢大網及身出恐不利瑞曰得¶
魚之象也上吉遂呼阿刺牽牛而出両牛方闘酣忽報廵¶
官至瑞曰公知之乎王指揮耳溪謔曰老王何幸得此上¶
差見當嘲之瑞請偕迎魯厲聲上司按部乃不當祗肅溪¶
父子猶以曽戯語漫拒之則叢薄出伏疾擒溪與子刺刺¶
手摶傷数十人竟繫之入貴州磔市阿向都匀府部苗也¶
<pb:KR2d0017_SBCK_034-50b>¶
嘉靖十六年與土官王仲武争田搆殺仲武出大奔向慮¶
罪據凱口囤為亂囤圍十餘里高四十丈四壁陡絶獨一¶
經踰尺上有天池雖旱不竭粮支五年都御史陳克宅希¶
功必討之調水西宣慰使安萬銓兵萬困囤下三月不能入¶
獨東北隅有𣗳古&KR0367;蹇半壁萬銓令曰有𤠔猱絶壁者賞¶
千金両壮士應命出鍜鉄釣傳手足為指𤓰人腰四徽躡¶
𣗳憇足垂徽下引徤卒数十人則一失&KR0487;碎地矣両壮士&KR0167;¶
躡至囤頂適有廵徼者至則伏草猝起殺之賊不覺也復垂徽¶
&KR0120;諸徤猝舉火彂號天兵破囤矣囤中自相格殺及堕崖¶
傷千人而克宅止殺之令悖失士心遂賣路走賊向&KR0186;奏¶
<pb:KR2d0017_SBCK_034-51a>¶
凱欲歸方日餘向瀀紏爛　苗争囤守囤入無完者時田汝¶
成以僉事&KR0346;兵與書克宅畧曰凱口餘孽昔狂逞令亡命¶
矣無𫠦恃則决冝塞其間道㨗徑乘險而下之絶其貲饋¶
勤其覘探勿與角利不岀一月事可既也然𫠦冝防者潰¶
圍刼营偽欵諸算至若仲武不能効命亦哄称逆冝伸國法不¶
當仍與故土㕥䙝囯威也克宅不省頗易向冒入賊擁領¶
　宗祐去克宅大惧以千金賂賊贖宗祐歸落職萬銓許向¶
不死嘱仲武均其田事乃息¶
　論曰治苗之遣不才者入貨才者喜功其弊䓁三阿事¶
　𤨏屑不&KR0085;録然以見圖邊而無謀雖小敗矣小可大也¶
<pb:KR2d0017_SBCK_034-51b>¶
　　普安米魯¶
米魯者貴州普安衛土官𨺚暢妾也&KR0700;治中魯與米朶䓁¶
因其父故乃與奸人福佑䓁謀襲官&KR0315;因紏衆攻刼城堡¶
拒敵官軍圍困安&KR0047;布政閭鉦及雲&KR0047;進　布政梁方坐窘鎮¶
守内臣楊友與按察使劉福都指揮李䧺䓁督兵進屯寳¶
鈿鋪易米飲酒高会魯䓁㕥萬人刼营殺都指揮李䧺以¶
下千百人并殺閭鉦劉福䓁監友被擄十五年詔都御史¶
王軾督縂兵曹愷䓁及黔國公沐崑等合兵討之軾分八¶
哨㕥進崑等兵由拖長江四路進自正月㕥至三月攻破¶
寨箐一千有餘共擒斬五千一十三名顆俘𫉬男婦一千三¶
<pb:KR2d0017_SBCK_034-52a>¶
百一十五名口奪囘被擄男婦五百一十八名口燒燬房¶
倉一萬七百餘間𫉬牛馬猪羊三萬二千餘匹&KR0215;陣斬福祐¶
并伊妾適固賊首米魯擒&KR0025;賊魁訊米朶阿舊阿襪車李¶
總阿愧榜張僖波衣洪子華子華係監生竄入主謀計者¶
殺賊徒龍清阿古東張保容張定王得阿塊里等降賊心¶
腹阿宗阿宗献出福佑妻挕受男阿雜米魯使女阿燦扵¶
是普安安南二衛得㕥寕論功陞賞有差¶
　論曰魯以女&KR0212;難普安遂令中朝大舉抑張言之乎果¶
　然也雖二衛淂寕而官軍損匱不貲&KR0212;情崛强而必以¶
　我去治之乎¶
<pb:KR2d0017_SBCK_034-52b>¶
　　雲南蠻苗¶
按雲貴界多狆家宋家蔡家龍家冉家僰人峝人¶
狆家椎&KR2155;躧&KR0130;不通文字好爲楼居飲食匙而不七媍人¶
衣青亦以青帛蒙髽若冐絮之状長&KR0322;細襞多者二十餘¶
幅拖腰以彩布一方若綬在室奔而不禁嫁則絶之䘮食¶
尚魚蝦而禁禽獸之肉塟以傘葢墓朞年𤼵而火之祭以¶
枯魚以十二月爲&KR0010;首俗尚銅皷擊以爲娛或掘地淂之¶
謂諸葛武侯𫠦藏易百牛不&KR2719;也¶
宋家蔡家葢中國之裔也相傳春秋時椘子徃徃蚕食宋¶
蔡俘其人民放之南徼遂流爲&KR0212;二氏風俗畧同而宋稍¶
<pb:KR2d0017_SBCK_034-53a>¶
雅通漢語或識文字亦任耕織將嫁大椘迎者謂之奪親¶
䘮塟飰䟽飲水二十一日封而識之蔡家之在底寨者與¶
宋同俗故世婚在養龍阮者男女頂木葉而索偶人死不¶
哭遶尸而&KR0084;謂之唱齋¶
龍家葢徙筰䮾氏之裔其種有四在康佐者獨蕃狙伺圉¶
奪𢚩則䑕&KR0481;貪而善&KR0311;常以盃&KR0325;爲人奔命責逋&KR0018;秒忽¶
不能第忍近溪者善入尾洒獨魚鱉滑若䳋&KR0425;尾洒者猶¶
華言水下也男子束髪而不冠婦人細布冠班衣以五色¶
藥珠爲餙貪以薏苡代之春時立木於野謂之鬼竿女仔¶
旋躍而擇對旣奔則女氏之黨以牛馬贖之方通媒妁醜¶
<pb:KR2d0017_SBCK_034-53b>¶
者終身無所售人死以杵撃椎塘和&KR0084;哭椎塘者臼也舁¶
之幽居秘而無識男子衣尚白䘮則昜之以青一曰大頭¶
龍家以牛馬鬃尾雜髪而盤之若葢以尖笠覆之一曰狗¶
耳龍家婦人辮髮螺結上指若狗耳之状亦曰小頭龍家¶
冉家邛筰冉氏之裔今酋陽烏羅部落之長多冉姓者一¶
曰冉家蠻詬之曰南客子其族散處沿河佑涇婺川之間¶
跋扈不譓尚武而善獵地有沙坑深者十五六里土人㡌¶
皮懸燈而入鑿厓白色若礬以為沙　燒以為朱謂之新¶
紅民間貿易用之比錢楮焉坑中徃徃得敗船朽木莫測¶
所自朱汞有毒採三年者死¶
<pb:KR2d0017_SBCK_034-54a>¶
僰人漢為犍為郡唐為干矢部盡南詔之東鄙也古者有¶
罪流之西方曰僰言使逼&KR0009;於&KR0212;也其人善事佛多削髮¶
為僧號曰提奢稍淳昜治謂虎曰金波羅¶
峝人散處牂牁舞溪之界在辰沅者&KR0057;多尚&KR0311;而喜殺男¶
子科頭木&KR0282;以鏢弩自随暇則吹蘆笙木葉彈二絃琵琶¶
臂鷹逐犬為樂婦人短裙長袴後垂刺繡一方若綬胷亦¶
如之以銀及銅錫為錢編次繞身為餙富羡者以金環綴¶
耳壘壘若貫珠也溽暑男女群浴於河冬月以茅花為絮¶
男女仔抛毬相謔偶意者奔之謂之偷香飲食不用鹽醬¶
人死以尺帛褁頭為服争訟决於其長&KR0197;曰鄉公数種之¶
<pb:KR2d0017_SBCK_034-54b>¶
外尚有㸑人麽㱔秃老㱔門蒲人和泥蠻白夷上獠羅舞¶
撤麻都麽察濃人山後人哀牢人蛾昌蛮觧蛮冠羅蛮傳¶
㝷蛮各有部落莫考𫠦&KR0120;獨哀牢之後化為中國¶
洪武十五年命將征雲南先遣内使馳諭烏䝉烏撒諸酋¶
長及征&KR0047;將軍傳友徳等下雲南旋克大理随賜各土酋¶
冠帶誥&KR0897;使任夲州知州等官已而烏撒諸蛮叛帝諭副¶
將軍藍玉沐英曰朕觀雲&KR0047;曲靖普安烏撒建昌在所必¶
守其東川烏蒙芒部未可守也宜留大軍蕩除之友徳等¶
遂進擊大敗之斬首三萬餘級上聞㨗卽軍中勞之未㡬¶
諸&KR0212;復叛沐英等討平之明年誥授武㝎軍民府女知府¶
<pb:KR2d0017_SBCK_034-55a>¶
啇勝賜勝朝服紗㡌金𢃄十九年巨津州土酋阿奴聰叛¶
吉安侯陸仲亨討平之二十一年西平侯沐英討百&KR0212;思¶
倫𤼵别有傳明年齊化蠻齊天惠作亂英復捕斬之奏蒙¶
化景東百&KR0212;皆令設衞二十五年土官王春作亂討平之¶
三十一年讓皇遣征鹵將軍何福征百&KR0212;大㨗金齒建文¶
三年老撾入貢¶
　論曰嘗讀太祖諭傅將軍出師前後詔勑道里之逺近¶
　險夷兵机之分合進止厯如指掌即躬&KR0130;之未若是悉¶
　頋但奉行之而&KR0294;方以西弹指㝎矣髙岱云古開創之¶
　君才不若諸將而但䏻用人漢高帝是也才過諸將而¶
<pb:KR2d0017_SBCK_034-55b>¶
　　多自用漢光武唐太宗是也才過諸將不自用而又&KR0014;¶
　　用人眀太祖一人而已請以問後世¶
<pb:KR2d0017_SBCK_034-56a>¶
<pb:KR2d0017_SBCK_034-57a>¶
　　叚寳¶
叚寳者唐時儉魏之苗裔也世居滇&KR0047;滇南古梁州外境¶
&KR0004;有低牟苴者居哀牢山𪋤(今金/齒地)有媍曰沙壹浣絮水中¶
觸沉木若有感是生九男曰九𨺚滋生九十九部渠酋有¶
六皆曰詔詔者㕥言王也一䝉舎詔(今蒙/化府)一浪施詔(今浪/穹縣)¶
一鄧臉詔(今卬/川州)一施浪詔(即浪穹蒙/次和之地)一摩些詔(今䴡/江府)一蒙¶
雋詔(今建/昌府)漢武帝時滇王蹻請降置益州郡而哀牢不附¶
光武中渠酋腎粟内屬明帝時渠酋枊貌亦内附以其地¶
爲哀牢慱&KR0047;二縣今之永昌府是也盖九隆四傳仁果强¶
大居昆彌川(今白崖/定西嶺)爲白太子國傳十七世龍祐那漢諸¶
<pb:KR2d0017_SBCK_034-57b>¶
葛武侯&KR0047;征𫉬雍闓於白崖斬之封龍祐那為酋長賜姓¶
張氏又十六傳唐時張樂進求遜位於蒙氏蒙氏始興曰¶
細奴羅九隆五族牟苴篤之三十六世孫也國號曰封民¶
自称南詔唐封細奴羅為巍州刺史細奴羅死偽謚髙祖¶
一傳羅晟再傳晟羅皮三傳皮羅閣率㕥父名冠循環下¶
為世時南詔强佯邀五詔酔扵樓而焚之并有五詔地時¶
皮羅閣為雲&KR0047;王傳子閣羅鳯叛唐唐遣使鮮于仲通及李¶
宻征之不克前後死者二十萬人是時叚儉魏為將有功¶
閣羅鳯傍侵自廣紀元長壽與唐絶及死子鳯伽異未嗣¶
死孫異牟㝷立清平官鄭囘者唐故西瀘令也䧏扵南詔¶
<pb:KR2d0017_SBCK_034-58a>¶
㕥中國法教異年㝷王自称曰元猶言朕也称其臣曰昶¶
猶言&KR0056;也居史城今喜州清平官以决國事猶唐之有宰¶
相也連兵&KR0269;蕃為唐李晟𫠦破改城牟&KR1714;苴咩(今大/理)苴咩¶
猶言都也别都曰善闡㝷爲&KR0269;蕃所苦因復歸唐反攻&KR0269;¶
蕃遂断鐡橋四傳晟豊佑入㓂成都取諸經籍大掠子女¶
工技数萬人去再傳世隆僣稱皇帝國號大禮又両傳隆¶
舜匕化貞其臣鄭買簒之䝉氏傳十三世歴年三百一十¶
鄭買者鄭囬十世孫也國號大長和改元曰安國三傳而¶
為東川節度使楊于真所弒鄭氏三世歴年二十有六立其¶
清平官趙善政代之國號曰大天興僅十閲月于真篡立¶
<pb:KR2d0017_SBCK_034-58b>¶
國號曰大義寕改元尊聖石𣈆天福元年通海節度使叚¶
思平㕥兵討于真㓕之思平者儉魏六世孫也生有異兆¶
于真之乱思平迯匿摘野&KR0669;食之核膚有文曰青昔思平拆¶
白曰青乃十二月也昔乃二十一日也豈以是日舉義師¶
乎借兵東方黒㸑等三十七部討之果至是曰思平夣斬¶
其首文夣玉瓶耳缺夣鏡破懼不敢進軍師董迦羅曰公¶
爲大夫夫去首為天玊瓶去耳為王是為天王鏡破無影¶
是無對面㓕賊之兆也果逐楊氏自立國號大理改元曰¶
文德旣𣦸偽謚太祖八傳亷義爲其臣楊義貞所弑岳侯高¶
智昇㕥兵討義貞㓕之立亷義&KR0025;子壽輝二年傳子正明¶
<pb:KR2d0017_SBCK_034-59a>¶
改元三避位為僧智昇子昇太代立國號曰大中改元上¶
治臨殁囑其子太明求叚氏餘子正淳立之而叚氏復興¶
號曰後理國而高氏世相之宋紹聖間正淳遣使入求經¶
籍得六十九家於是雲南多文學自是四世皆為僧避位¶
又四傳興智爲元所滅有其地得城八府蠻郡三十七設¶
大理都元帥府盖叚氏二十二帝歴三百一十五年乆之¶
赦興智封為摩訶羅　&KR0249;領八府元季中原多故叚氏復¶
㩀之自縂&KR0249;信苴叚寔八傳為縂&KR0249;信苴叚光至元中元¶
㕥皇子忽哥赤為梁王鎮善闡今之雲南府是也與叚氏¶
分域搆𨻶光再傳功時蜀明玉珍侵雲&KR0047;𢚩功𢧐敗之梁¶
<pb:KR2d0017_SBCK_034-59b>¶
王德功㕥女阿&KR1513;妻之奏授雲&KR0047;平章留善闡不歸功夫¶
人高氏思之寄樂府一章有龍池無偶水雲一片緑之句¶
旣而梁王以其逼計殺功阿&KR3288;聞之哭失聲曰阿奴雖死¶
奴不負信黄泉也&KR0082;自殺梁王百伺之不得間作愁憤詩¶
曰吾家住在雁門深一片閒雲到滇海心懸明月照青天¶
青天不語今三載欲随明月到蒼山誤我一生路裏彩(錦/名)¶
(&KR0013;/也)&KR0269;嚕&KR0269;嚕叚阿奴(吐嚕可/惜也)施宗施秀同奴歹(歹不/好也)雲片¶
波潾不見人押不蘆花(起死囘/生草)顔色改&KR0079;屏(駱駝/背)獨坐細¶
思量西山鐡立(松林/也)霜瀟洒遂溺死平章&KR0025;官員外楊淵¶
海亦題詩壁飲鴆死詩曰半&KR0083;功名百戰身不堪今日總紅¶
<pb:KR2d0017_SBCK_034-60a>¶
塵死生自古皆由命禍福於今豈怨人蝴蝶夣殘滇海月¶
杜鵑啼破㸃蒼春哀憐永訣雲&KR0047;土錦酒休教洒淚頻梁王¶
哀之歸功䘮於大理而子叚寳立為總&KR0249;洪武元年也梁¶
王遣失刺平章七攻大理而不克乃與平奏陞寳為雲南左¶
丞未㡬明玉珎復侵善闡梁王借兵大理寳答書有云殺¶
虎子而還喂其虎母分狙栗而自詐其狙公後系㕥詩&KR0463;¶
火狼烟信不符&KR0784;山舉戯是支吾平章枉䘮紅羅帳員外¶
虗題粉壁圖鳯别岐山祥兆隐麟逰郊薮瑞光無自&KR0025;界¶
限鴻溝後成敗興衰不屬吾梁王得書恨寳入骨而平章¶
女僧奴適建昌蕐黎氏岀手刺綉紋旗與寳誓復&KR0311;而附¶
<pb:KR2d0017_SBCK_034-60b>¶
以二詩其一云何彼穠穠花自紅歸車獨别洱江東鴻臺燕¶
苑難經目風刺霜刀昜塞胷雲舊山高連水遠月新春叠¶
與秋重淚珠恰似通宵雨千里𨵿河幾處逄後寳聞高皇¶
帝開基金陵&KR0418;表歸欵降詔答慰之時有女巫道歌曰莫¶
道君爲山海主山海咲諧諧園中花謝千萬朶别有明王来¶
寳數日卒子明嗣洪武十四年授以宣慰使明年春破善¶
闡梁王自鴆明遣使張元亨馳書頴川西平麾下一再請¶
&KR0418;正朔而不入版傅沐二將軍不許分兵宵縁㸃蒼顛繞¶
出下関之背先樹旗幟遲明叚兵驚潰大軍筞馬亂琉而濟¶
明遂就擒上諭爾父寳曽有降表朕不忍廢賜長子名歸¶
<pb:KR2d0017_SBCK_034-61a>¶
仁授永昌衛鎮撫次子名歸義授雁門衞鎮撫大理悉定¶
是夏元普顔篤復叛據佛光寨而先不華者叛據鄧州詔¶
返頴川侯兵平之郡縣其地定賦法築城隍設衛堡立學校¶
列于諸省¶
　論曰滇之䏻文自叚氏正淳求經籍六十九家而莭義¶
　大見阿&KR1513;與渊海過中&KR0038;之懐二心者逺矣頴川西平¶
　開張䝉鄭趙楊叚高七姓七十五世之不板烈矣㢤弇洲¶
&KR0026;扵白古通𤣥&KR0280;年運志其書用&KR0068;文義兼衆教遂為删¶
　正淂滇&KR0068;源流如此按滇&KR0047;北上必道貴州又聞滇池¶
　有徑可達馬瑚㝎武可達建昌川陸具存主九有者不¶
　可不知也¶
<pb:KR2d0017_SBCK_034-61b>¶
<pb:KR2d0017_SBCK_034-61b>¶
　　木&KR0022;曩罕弄¶
木&KR0022;𨽻雲南世為宣慰司自明興納欵授官與八百&KR0225;甸¶
車里孟養諸酋竸强𪔂立而孟宻有寳井為木邦利府陶¶
猛司歪領之陶猛者猶華言頭目也孟宻宣慰使罕楪以¶
其女曩罕弄妻司歪罕揲死孫罕穵立嗜酒好殺曩罕弄¶
遂以孟宻叛然未敢公侵木&KR0022;也成化初南寕伯毛勝墨¶
其寳石許得自貢不由木&KR0022;而太&KR0101;錢能&KR0057;婪庇曩罕弄¶
遂怙𫝑侵越十六年太&KR0101;王舉索寳石毒曩罕弄罵不與¶
舉彂其叛木邦事請征之曩罕弄懼得間賂閣臣萬安安¶
使&KR0059;人都御史程宗即撫曩罕㺯傲不赴宗且曰必程公¶
<pb:KR2d0017_SBCK_034-62a>¶
就我許坐講乃見宗不得巳枉&KR0047;牙山見之遂許㕥𫠦掠¶
木&KR0022;地特設安撫司令司歪世襲曩罕㺯既立遂盡奪木¶
&KR0022;之地罕穵奔孟止由是孟養諸畨大不平遣大陶猛倫¶
索提兵衛罕穵聲言必報孟宻㑹萬安䓁斥罷副使林俊¶
復稍&KR0901;割孟宻地還木邦然猶世&KR0311;殺不已¶
　論曰寳氣聚而為兵&KR0289;¶
<pb:KR2d0017_SBCK_034-62b>¶
　𪋤川思氏¶
雲南𪋤川思氏世爲宣慰使洪武十八年宣慰思倫叛殺¶
千户王昇二十一年入㓂衆號三十萬象百餘西平侯沐¶
英㕥火破象陣象反走乗𫝑追撃斬首三千餘級俘萬人¶
思倫遁去二十九年與百&KR0212;相攻詔行人李思聰徃諭明¶
年𪋤川刁幹孟逐思倫走雲&KR0047;平西侯沐春𫉬送京師詔¶
以春爲征鹵前將軍討刀幹孟幹孟懼入貢請降春疑其¶
偽勒兵勸變已招之果不至令副將何福直擣&KR0047;甸大破¶
之春率大兵至怒江賊衆皆降乗勝破崆峒寨春有疾詔¶
福代之擒刁幹孟思倫乃還平緬正綂&KR0004;刀賔玉者爲孟¶
<pb:KR2d0017_SBCK_034-63a>¶
飬宣慰使昏懦不事匕思倫之子思任(一曰/思仁)遂擁衆𪋤川¶
叛孟飬畧取其地刁賓玉奔永昌𣦸無子思任復為宣慰¶
使正綂三年屠騰衝掠&KR0047;甸據潞江自稱曰𤼵彂&KR0212;中王¶
號也㕥故思氏世以𤼵系名下四年詔黔國公沭晟將兵¶
征之次潞江思任扼江不得渡晟㕥思任嘗見質有舊使¶
人諭降不即戰左都督方政擅率麾下夜半渡江擊思任¶
將&KR0225;檢走之斬首三千餘級乗勝逼上江被圍晟㕥不聼¶
令不即援政突陣不得出一軍没晟廼焼積貯披氊裘走¶
永昌事聞晟知不免以冷水啖酥餅𤼵病卒六年廷議𪋤¶
川之役靡餉百鉅萬士馬死者又數萬且棄之侍讀劉球¶
<pb:KR2d0017_SBCK_034-63b>¶
曰𪋤川荒遠叛服不足重輕而北鹵脱歡也先犯邉宜釋¶
彼𢚩此不報竟以王振意遣兵部尚書王驥定西伯&KR0253;貴¶
益𤼵兵十二萬太監曹吉祥監其軍徃撃思任敗之破連¶
環七砦於沙木籠山又破象陣於馬鞍山之隂賊死者十¶
餘萬思任走&KR0225;甸驥遂割思任所據孟養地卑緬甸求思¶
任緬甸斬思任歸驥送京師設隴川宣撫使以&KR0225;甸子銀¶
起莾居守孟養論功驥封世靖遠伯貴進定西侯以死事¶
贈政威遠伯贈晟定遠王謚忠敬頃之思任子思機復㩀¶
孟養為亂仍詔總督王驥率土漢兵十三萬征之都指揮¶
絡宣指揮翟亨皆𢧐死驥與都督宫聚深入連敗之思機¶
<pb:KR2d0017_SBCK_034-64a>¶
竟失所在師還十三年𪋤川&KR0212;復擁思任少子思禄攻銀¶
&KR0120;莾敗之復有孟養驥等慮師老不得已遂約思禄許得¶
㕥酋目部勒諸&KR0212;居守孟養如故而無官為立石截金沙¶
江為界㨗聞増驥禄世劵成化中太監錢能鎮雲南思禄¶
㕥奇珍餌能能喜每假借之思禄益横&KR0700;治初詔以金牌¶
信符給徼外土酋時孟飬宣慰司&KR0440;乆矣兵部偶忘之以¶
舊號故併給思禄思禄遂以牌符號諸&KR0212;曰天朝復我官¶
矣㑹孟宻叛木邦叅政毛科檄兵思禄思禄以羸兵數千¶
應科攻孟宻大敗科僅以身免思禄以兵敗果怒遂違誓¶
越金沙攻孟宻取蠻莫等十七寨乆之思禄自歸願以蠻¶
<pb:KR2d0017_SBCK_034-64b>¶
莫地贖罪得北米魯仍乞一子為土官不許遂據孟宻自¶
立¶
論曰𫠦為䡖病而重療之也重療之則重病之也彼以¶
　彂自大我以彂小之可耳晟欲馳諭悟之良是而不能¶
令政奉命又坐不救罪何䏻辭夫釋晟不問己矣追王¶
何為即不忘安&KR0047;之功頋不冝叙扵麓川之日也王靖¶
逺𢦤數鎮之兵先後十年不&KR0014;殄厥渠魁竟&KR0025;姑息淂¶
免于罪已矣裂土何為而不奉令之威逺政謚忠毅又¶
何故也嗟乎果用劉球之言移此力于幕北或可無己¶
巳之變㦲¶
<pb:KR2d0017_SBCK_034-65a>¶
<pb:KR2d0017_SBCK_034-66a>¶
　瓊黎符蚺蛇¶
儋耳七坊&KR0058;峒額粮&KR0010;八百餘石&KR0700;治末困于徴求土官符蚺¶
蛇煽萬人攻城官軍二萬分五道遇賊符那楠𢧐敗死三千¶
餘人分守道鎮&KR0013;難朝命益兵𢧐　髙縣少㨗而偏帥亦¶
中流矢䘚㑹蚺蛇恃勇出逼奪民女酣　其家官軍伺¶
不意乗之蚺蛇渡不中　死餘黨受　訖嘉靖初蚺蛇&KR0025;¶
子崇仁文龍争立互仇諸黎復衡决不奉令官執二酋付¶
獄両家弟男就欵&KR0186;赦之而均其&KR0010;深每名减價　為定¶
額止將魁訊觧省牢死于是　窑　聞風向化一郡以寕¶
　論曰瓊黎素恭較邊諸&KR0058;獨異此峒傲只一見也而治¶
<pb:KR2d0017_SBCK_034-66b>¶
　　七坊者無法我亂之彼安淂不亂我急治之彼安&KR0014;即¶
　　治¶
