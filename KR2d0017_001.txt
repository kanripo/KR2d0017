# -*- mode: mandoku-view; -*-
#+TITLE: 罪惟錄
#+DATE: 2015-09-12 00:40:58.729224
#+PROPERTY: ID KR2d0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB10n0718-001罪惟錄-卷一.
<pb:KR2d0017_SBCK_001-1a>¶
罪惟録列傳卷之一¶
　　祖禰傳搃論¶
明運似成周咸以農事𧺫家農職土尊土所自生故並以¶
火徳旺尚赤而金為土之所洩且遇火見剋淘金輒弱有¶
自来也太祖自述源流但言務本積善𥘉不矯為履拇哇¶
氷諸荒語然則詒謀有素保世滋大禹稷躬稼而有天下¶
或得之于身或得之于子孫又何疑焉臣自有臣祖誠足¶
述也小明羽翼帝龍鳯之封上及三世胡足諱而諸册之¶
言之者故口吃欤特為正其封而進之列祖¶
<pb:KR2d0017_SBCK_001-1b>¶
<pb:KR2d0017_SBCK_001-1b>¶
　　皇祖禰列傳¶
德祖玄皇帝(諱未/詳)稱百六公姓朱氏丗居金陵句容通徳¶
鄉之朱家巷力農業父仲八公元配陳氏生子三長六二¶
公次十二公百六其季也為太祖皇髙祖考配胡氏生子¶
二長四五公次四九公即懿祖太祖既貴追尊玄皇帝廟¶
號徳祖胡氏為玄皇后𥘉太祖渡(江)先取句容明年克金¶
陵句容距城四十里族父昆弟四十餘人咸來展親後修¶
玉牒廷臣或請祖先賢朱熹光帝系偶一典史籍新安姓¶
朱氏帝曰熹後乎伏謝曰臣自有臣祖太祖惻然為玄罷¶
此請¶
<pb:KR2d0017_SBCK_001-2a>¶
懿祖恒皇帝(諱未/詳)即四九公為太祖皇曾祖考元配侯氏¶
生子四長初一公即熈祖次初二公次初五公次初十公¶
宋龍鳳九年太祖為宋呉國公追贈四九公資德大夫江¶
南等䖏行中書省左丞上䕶軍司空呉國公配侯氏呉國¶
夫人太祖既即位追尊呉國公為恒皇帝廟號懿祖夫人¶
恒皇后生卒在句容¶
熈祖𥙿皇帝(諱未/詳)稱初一公生宋季元初為太祖皇祖考¶
配王氏生子二長五一公夀春王次四五公即皇考仁祖¶
元初初一公籍淘金户金非土産不勝徭棄田廬携二子¶
遷泗州旴眙縣時仁祖方八歲熈祖以忠厚营家泗上置¶
<pb:KR2d0017_SBCK_001-2b>¶
田産稍給太祖為宋呉國公追贈熈祖光祿大夫江南䓁¶
䖏行中書省平章政事柱國司徒呉國公配王氏呉國夫¶
人既即位追尊𥘉一公為𥙿皇帝廟號熈祖夫人𥙿皇后¶
仁祖淳皇帝諱世珍年五十時熈祖己歾家漸落同兄夀¶
春王遷旴𣅿之五河郷配皇妣陳氏生子四長皇嫡兄重¶
四公南昌王生旴𣅿次重六公旴𣅿王次重七公臨濠王¶
次即太祖皆生五河太祖十歲後遷鍾離之東郷未㡬又¶
徙西鄉又徙太平郷無定居仁祖兄弟皆淳謹務脩徳仁¶
祖常言吾等服勤亦猶置田地即不豊歲常入若悖理取¶
之如溺吏驟冨徃徃以身從之矣郷之人揖為長者太祖¶
<pb:KR2d0017_SBCK_001-3a>¶
為宋呉國公以龍鳯九年封仁祖開府儀同三司上柱國録¶
軍國重事中書左丞相呉國公配陳氏呉國夫人先是仁¶
祖方負日果&KR0585;有髯道士過之揖曰羙哉公公八十三乃¶
受贈適符其年元天暦元年戊辰秋九月十有七日淳皇¶
后夢一黄冠自西北来止麥塲與白丸一視漸恢大令吞¶
之曰大丹淳皇后受置口覺謂仁祖餘香在也旦帝生似¶
一白氣自東南貫室夜嘗有光隣人誤奔火至無所淂異¶
香經宿不散浴於河忽有紅羅片浮至以衣帝(相傳室傍/二郎神庙)¶
(夜徙百歩所浴䖏水俱香分/紅白二色産異草状如緑縷)三日不受乳仁祖夢持捨寺¶
寺空返遇一僧東&KR0585;面壁頋曰與受記夜子可矣果愈至¶
<pb:KR2d0017_SBCK_001-3b>¶
正丁丑俄有一老翁髪皤逺至門諦視曰而家豢一龍不¶
言姓名竟去仁祖亦嘗自詡吾晚淂一子甲申仁祖年六¶
十有四淳皇后不及五與長子南昌王咸疫厲相繼即丗¶
太祖年十有七矣及即位追尊四五公淳皇帝廟號仁祖¶
夫人進淳皇后¶
　論曰白氣紅羅彷彿白魚流火之祥真人之生自有殊¶
　兆太祖云吾祖父丗食元德存元庙享用以不忘其丗¶
　較之丗庙之黜元祀益以成其大頋徳懿熈皆宋人而¶
　太祖附宋起亦宋人特仁祖為元人耳兹為正之曰明¶
　之祖宋㩀明王出丗四字且䜟其主國號不從地從流¶
<pb:KR2d0017_SBCK_001-4a>¶
　言特竒而又仍韓林児之舊瓜渚後不𣸪更搃以成其¶
　大也此四祖者明之所自来也¶
