# -*- mode: mandoku-view; -*-
#+TITLE: 罪惟錄
#+DATE: 2015-09-12 00:41:01.849396
#+PROPERTY: ID KR2d0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 33
#+PROPERTY: FILE SB10n0718-033罪惟錄-卷三十三.
<pb:KR2d0017_SBCK_033-1a>¶
罪惟録列傳&KR0195;之三十三¶
　　西蕃¶
西蕃即&KR0269;蕃本𦍑属凡百餘種散處河湟洮岷間禹貢𫠦¶
謂析支也逐水草産牧以父名母姓為種號強則分種稱¶
酋豪以𢧐死為吉元世祖始為郡縣以吐蕃僧八思巴為¶
大寳法王帝師領之嗣世弟子號司空司徒國公佩金玉¶
印洪武二年九月㓂洮河指揮韋正大大破之三¶
大將軍分鄧愈徃招諭之皆降六月遣僧克新¶
其國圖山川地形以歸六年令諸酋舉故官授職¶
師(喃加巴)藏卜為熾盛佛寳國師元國公南哥思¶
監藏䓁為都指揮同知宣慰使元帥招討䓁官自是(之後)¶
<pb:KR2d0017_SBCK_033-1b>¶
有封&KR0517;頂國師及賛善王開化王正&KR0116;大乗法王如来大¶
寳(法王)者俱賜印誥列砦四十有八殆不勝紀七年置¶
州茶馬司必果衛二州七站西畨二十九簇納馬¶
百五匹是年獻葡萄酒却之十年川藏邀殺使¶
南　詔以鄧愈為征西將軍討之明年屡㓂邉¶
愈及藍玉王弼䓁討之明年又置西寕衛茶馬司嵗納馬¶
三千五百匹上馬茶百二十斤中馬七十斤下馬五十斤¶
令其地為都指揮使司二曰烏思藏曰朶甘為指揮使司¶
一曰隴荅為宣慰使司三曰朶甘曰董卜韓胡曰長河西¶
魚通寕逺招討使司六曰朶甘思曰朶甘隴荅曰朶甘丹曰¶
<pb:KR2d0017_SBCK_033-2a>¶
朶甘滄溏曰朶甘川曰磨児勘萬户府四曰沙児可曰乃¶
竹曰羅思端曰别思麻千户所朶甘思䓁十七又有加渇¶
瓦寺金川寺韓胡碉怯歹寺永樂十三年吏部員外&KR0048;陳¶
誠出使歸𤰅述其十七國山川風俗物産以獻宣徳元年¶
封大寳大乗闡教闡化賛善五王六年都督陳懷討松潘¶
畨叛平之九年阐化王貢使癿藏　還以賜物¶
洮没八上命釋之天順三年尊勝寺清修翊善大¶
印遣人貢舎利五年甘肅縂兵宣誠伯衛頴破西¶
凉　督毛忠䧟鹵頴救出之八年西寕番酋把¶
命都御史吳琛宣城矦衛涇討之大㨗駱駝山俘斬七千¶
<pb:KR2d0017_SBCK_033-2b>¶
七百餘人𫉬牛馬羊二萬有竒成化十七年西域撤馬児¶
罕進二獅子嘉峪𨵿奏請大臣迎接&KR0048;中陸容尚書周洪¶
謨咸以為不可竟遣内臣迎之九年西蕃滿松反侵内地¶
廵撫馬文升討之斬首八十三級二十一年撒馬児罕枉¶
道至廣東將徃滿刺加市狻猊八貢𫠦過震動陳選上書¶
以為西旅貢&KR0729;召公進諌越裳献雉周公致規盖不唯防¶
玩好之漸寔以杜窺伺之萌令假借意㫖入海宣索倘奸¶
貪憑藉因縁為利招引殊方营圖攘克是陛下忽細行之¶
矜而為大德之累也上&KR0025;之弘治二年貢使至一千三百¶
餘人詔减賞勅定貢使&KR0010;額是年復貢獅給事中韓𪔂諌¶
<pb:KR2d0017_SBCK_033-3a>¶
勿受明年復貢却之正徳初北鹵徙居西海蚕食諸蕃識¶
者慮其鈎結深入十年調朔方勁兵逐勦鹵避松潘旋歸¶
故巢嘉靖元年西蕃反鎮守都督鄭卿討之不能克自是¶
屡入㓂掠尚書王瓊請得官軍直搗賊巢番人畏之己而¶
復乗虗深入臨洮鞏昌䓁處尚書李承勛言西蕃圡酋&KR0013;¶
西海鹵酋亦卜刺阿尔秃斯侵佔日益内徙將来蕃胡合¶
犯何以防後冝悉聼王瓊區處瓊以為&KR0082;撫罕必勦先零¶
遣逰撃將軍彭椷鎮守都督劉文統兵自固原進至洮岷¶
分㨿要害且撫且勦撫定六十五簇恃險拒𢧐者十六簇¶
斬首三百七十西頋以寕西蕃風俗大抵朴魯上下一心¶
<pb:KR2d0017_SBCK_033-3b>¶
食酪衣氊居毳帳務耕牧好閗狠或用扳屋或壘石為巢¶
高十餘丈謂之碉房二三丈者謂之鷄籠貴壮賤弱懷㤙¶
重利尊釋信詛喜啖生物耐飢寒階文畨㨿層崖深箐跳¶
躍如獮猴相傳番人無腓易奔洮畨甲馬頗盛𢧐屈以埋¶
奴為大誓鑿阱露其首其山川崑崙山可跋海黄河拆支¶
湟水為大産天䑕皮獨&KR0280;駝羱羊而仰給中國茶麝香為¶
命無茶則𤼵腫病且死無麝則苦蛇蠱殘麦禾故自古以¶
閉関絶貢可制西番貢物多畵佛銅佛銅塔舎利足力麻¶
鉄力麻氆氌珊瑚犀角左髻毛纓明酥油刀劒遮甲麻衣¶
馬青塩貢由川陕而長河西朶甘思䓁由雅州入𨺚慶中部¶
<pb:KR2d0017_SBCK_033-4a>¶
請著令三年一貢赴京多者八人更减至四人除留邊候¶
賞多者常千人少不下百入而別種在雲&KR0047;鉄橋北名古¶
宗一云細腰畨太祖既下雲南裂吐畨為二十三支合属¶
郡邑轄以土官惟我頥指而𫠦謂野西畨者稍不易制古¶
宗種鴂舌辮黒短裳用𣯛牛羊毛撚線為之婦人用青白¶
磁珠與硨磲相間懸扵頂或以松膏澤髪下垂¶
論曰閉𨵿絶使可制西畨自設一哈宻用以自難此受¶
制扵人之最大者矣¶
<pb:KR2d0017_SBCK_033-4b>¶
<pb:KR2d0017_SBCK_033-4b>¶
　　安南¶
安南古南交也秦為象郡漢為南越趙佗𫠦㩀武帝平南¶
越置交趾九真日南三郡光武時女子徴則徴&KR0983;及平㝷¶
為交趾郡迄唐&KR0004;為交州搃管府後改安南都𫉬府唐亡¶
曲承羙者土豪也㩀其地稱莭度使劉隐　執之以其將楊¶
延藝為莭度使傳子紹洪州將吴昌岌起而代之再傳弟¶
昌文殘虐&KR0249;内大亂衆推驩州刺史丁部領為州帥自称¶
大勝王子璉維立宋既平嶺表璉内附以都䕶進封安&KR0047;郡¶
王已而&KR0058;桓(或云/&KR0058;栢)篡丁氏再傳大將李公藴又篡黎氏得¶
封&KR0047;平王再傳日尊擊擄古城王僣称帝三傳天祚内封¶
<pb:KR2d0017_SBCK_033-5a>¶
安&KR0047;國王又再傳昊旵亡子以女昭聖主國事遂為女夫¶
陳日煚𫠦襲日煚故福州人謝升卿也識書羙姿貌落拓¶
為㳺侠殺人変姓名之安&KR0047;見國相會&KR0063;試文論䇿詩賦¶
四塲録升郷居首而王女従&KR0551;𨻶窺而悅之已得&KR0025;昭聖¶
&KR0060;政元已破蜀使人招之曰煚下使者獄破竹束体入而臠¶
之元將怒大攻破之日煚跳匿海島表扵宋請傳位其子¶
威晃宋授威晃國王而尊日煚為太王元既㓕宋威晃惧¶
易名光昺請䧏還其封傳子日烜元歳責貢甚苦復遣達¶
魯花赤𠫵其國事日烜意怫拒元元三破其國日烜乃進¶
代身金人贖罪又五傳為日煃洪武元年遣知府易濟頒¶
<pb:KR2d0017_SBCK_033-5b>¶
詔安南安南遣少中大夫同時敏政大夫殷悌等朝貢請¶
封稱陪臣大頭目詔使翰林學士張以寕䓁即封日煃為¶
安南王賜以𡍼金銀印未至而日煃卒改封弟日熞為王¶
三年来告哀請命上素服御西苑幄殿召見其使杜舜欽¶
御製文使翰林編脩王亷徃祭責龍亭迎御製文入殿别¶
設日煃靈座南面布宣之其君臣拜伏以听先是占城&KR0199;¶
縻役安南至是與安南抗安南出兵擊敗之城遣平章滿¶
蔴都䓁乞援詔両觧之封其國之山二十有一安南常以¶
二女進六宫無與比旣又進二女上并前二女還之已而¶
日熞兄叔明弑日熞自立稱藝王使陪臣獻駝象主事曽¶
<pb:KR2d0017_SBCK_033-6a>¶
魯取表副視之見己易王詰使者得其故上怒却不受明¶
年奉表謝罪且封詭云日熞寔病死叔明遜野國人推立¶
之詔令叔明以前王印視事七年耒貢自称年老請授政¶
弟煓許之叔明雖己授政然寔自專制連年耒貢詔以其¶
太數止之既日煓死叔明更署弟煒代國事十二年禮部¶
奏定遣使安南相見禮郊迎歩𨗳行五拜三叩頭礼使者¶
與敵体王居右也叔明凢專政十二年数叛約侵占城詔¶
切責之勿入其貢二十一年叔明嗾國相黎季&KR0986;廢其主¶
煒㝷弑之而立叔明子日焜主國事季&KR0986;叔明偦也詔以¶
其不道絶使者不得入已日焜益侵思南五縣地詔遣行¶
<pb:KR2d0017_SBCK_033-6b>¶
<pb:KR2d0017_SBCK_033-6b>¶
故王孫也錯愕下拜至流涕而伯耆以大義責之使者不¶
能對三年遣&KR0101;察御使李𤦺䓁徃切責&KR1039;而&KR1039;方出兵㓂¶
寕逺州七塞掠吏士数百十去既見使者詭謝罪願歸我¶
添平臣事之退還禄州諸寨地語頗遜上以為然勑廣西¶
副搃兵黄中等將兵五千護添平歸國而封&KR1039;順化郡公¶
盡有𫠦属州縣添平至丘温&KR1039;遣陪臣黄晦卿等候廪餼¶
見添平拜舞稱&KR1039;不幸霜露之疾匍匐前道以俟因度隘¶
及芹站忽伏𤼵刼添平去大理卿薛嵓死之中等沮断橋¶
不能前&KR1039;使入遥拜曰逺&KR0212;何敢勞王師添平寔踈逺小¶
人䝮惑𦗟幸得殺之以謝天子上聞之大怒四年命成國¶
<pb:KR2d0017_SBCK_033-7a>¶
公朱能為征&KR0212;將軍新城侯張輔為右副將軍西平侯沐¶
晟為左副將軍共二十五將軍𤼵京省諸衛歩騎舟師及¶
土舍逹官奔命共八十萬人别勅占城王巴的頼出偏師¶
擾其境十月成國能卒軍龍州詔輔代之数季&KR0986;二十罪¶
明年輔從廣西慿样入左副將軍晟䓁從雲南蒙自入輔¶
度坡壘関冷前哨將軍吕毅攻隘㽞取之而將軍朱荣䓁¶
亦破鷄翎関大軍次芹站先遣將軍方政王恕䓁直抵冨¶
良江之北岸嘉林縣而副軍晟遣指揮朱濬䓁奪猛烈関¶
俞讓䓁拔栅華隘突出宣光江口奪其澳沕䓁沙而豊城¶
矦李彬領兵渡其上㳺都督程逹䓁中夜舁舟越山間道¶
<pb:KR2d0017_SBCK_033-7b>¶
出逃水江縱火焚賊舟遂奪冨良江與輔大兵㑹時賊巢¶
在東西二都恃宣江沲江冨良江以為險列栅自冨良迄¶
多&KR0022;隘連橋接艦亘七百餘里賊衆聚屯守水陸者號七¶
百萬㑹朝使賫勅即諭&KR1039;禍福季&KR0986;不出見詭詞以荅輔¶
䓁乃議上流渡江而遣朱荣置筏下流佯為欲渡賊果分¶
兵以應荣撃大敗之時賊諸城逼江不可上獨多&KR0022;隘城¶
外稍平衍出背水营其地而賊益浚濠守具無不偹輔與¶
晟分营睨城欲𢧐而間使都督黄中夜四皷出不偹越重¶
濠梯城都指揮蔡福先登盡𤼵夜明光(内製/火藥)角應之而軍¶
並入賊乃率象巷𢧐以獅形䝉馬首衝之象反走城破乘¶
<pb:KR2d0017_SBCK_033-8a>¶
勝追至&KR1080;圓山縱火焚縁江一𢃄木栅&KR0196;熖漲天直擣其¶
其東都克之季&KR0986;棄西都携妻子遁海餘党依天建困枚䓁山¶
水陸㩀守復遣靖逺伯王友興黄中䓁捜逐之自四年冬¶
至明年春前後斬首三萬七千餘級時輔㽞交州鎮賊子¶
偽衛國大王黎澄復聚舟三百艘于黄江突犯我軍豊城¶
彬水陸夾擊大敗之斬萬餘級溺死無𥮅輔以賊首季&KR0986;¶
遁悶海口因出魯江與左副將軍晟㑹逼膠水賊益遁大¶
安海口輔以賊不出𢧐佯还師交州耒賊賊果犯鹹子関¶
躡輔于是反撃之賊大敗冨良江水為之赤雲陽矦陳旭¶
乗勝追抵悶海賊復遁灵原四月大軍穷追𢧐清化府之磊¶
<pb:KR2d0017_SBCK_033-8b>¶
江賊復大敗斬首萬餘級五月賊益遁义安府之深江大¶
軍水陸並進輔與晟两軍㑹盤石逼竒羅海口復𢧐大敗¶
之都𥆳栁升𫉬偽上皇黎季&KR0986;都督黄中𫉬偽衛國大王¶
黎澄而土官莫&KR0201;𫉬偽國王黎&KR1039;偽太子芮于髙望山及¶
偽將相王侯柱國黎季𧴀&KR0058;滷黎&KR2089;䓁黎氏無少長俘𫉬¶
無遺獨&KR0058;氏頭目吴勉赴水死&KR1039;其妻阮氏殉之安南地¶
悉平遂郡懸其地立交趾䓁處承宣布政使司都指揮使司¶
按察使司分其地為十七府四十七州一百五十七縣㨿¶
其要害設衛十一守禦千户𫠦二市舶司一又于交廣分¶
界處設丘温衛及坡壘隘㽞二守禦𫠦軍𨽻廣西民属交¶
<pb:KR2d0017_SBCK_033-9a>¶
趾以相制馭云并勅有司為陳王贈謚盖秦漢以来土宇¶
䧟&KR0212;翟者四百四十六年至是盡復之進封功臣有差献¶
俘下季&KR0986;&KR1039;子獄乆之釋戍廣西而澄芮故善槍法詔令¶
有司衣食之改賜姓官俱至工部尚書六年八月交人簡¶
㝎反簡定陳氏故臣也不肯事季&KR0986;輕&KR0016;跳帰明既&KR0025;下¶
安南雅知上不欲復陳氏潜走还與故𫠦親陳布葛約竄¶
興化州説群盗鄧悉䓁下之衆至萬餘益南合慈威蛮行¶
剽䧟大堂&KR0063;平石宣諸州邑偽自称日&KR0047;王僣號大越改元¶
興慶詔黔國晟𤼵兵四萬征之敗績生厥江都督吕毅尚¶
書劉㑺𠫵政劉昱死之上怒復拜英國輔為征&KR0212;將軍晟¶
<pb:KR2d0017_SBCK_033-9b>¶
副之大破賊于鹹子関及盧渡江太平海口䓁䖏賊帥鄧¶
景異獨身奔陳季擴季擴者蛮人性奸&KR0219;詭云陳王後¶
簡㝎&KR0025;子輙自立遥尊簡定為上皇改元重慶輔穷追簡¶
定至演州抵牛鼻関簡定窮棄馬走吉利民家捕𫉬之并¶
其將相陳希葛阮汝勵䓁送京師磔于市八年復捕其党¶
于東潮州斬首五千餘級𫉬偽將軍范支陳原卿䓁二千¶
人悉阬之築京&KR0026;焉詔輔還而令副將軍晟穷討季擴晟¶
大𢧐灵長海口斬首二千級季擴别使使上表請降詔即¶
以為交趾布政使其党陳原樽為𠫵政阮師胡具鄧景異¶
鄧鎔為都指揮潘季祜為按察副使是月季擴復反九年¶
<pb:KR2d0017_SBCK_033-10a>¶
詔英國輔副黔國晟復岀討之破賊于月常江殺溺二萬¶
明年復大破賊于神投海擒偽將軍鄧汝戯䓁數千人悉¶
磔之又𢧐賊爱子江蹂殱其象陳斬偽少尉阮山䓁十二¶
年𫉬季擴及其偽太傅阮師䓁磔京師詔豊城矦彬以將¶
軍鎮交趾&KR0010;定貢扇萬把翠羽萬箇十六年清化土官&KR0058;¶
利復反利&KR0004;從季擴為金吾將軍善𢧐挟計数来䧏授廵¶
𥳑至是行剽郡邑自称平定王以弟&KR0058;石為相國叚莾為¶
都督豊城矦彬使都督朱廣討捕斬首六百級虜其酋范¶
晏利遁去己而𠫵政馮貴侯保與𢧐績死之十九年利奔¶
老撾老撾匿之詔使中官山壽赦利為清化知府利尋復反¶
<pb:KR2d0017_SBCK_033-10b>¶
都指揮陳忠敗死進攻茶籠急洪熈元年詔荣昌伯陳智¶
𤼵兵救之兵不進茶籠潰郡守琴彭𢧐死宣徳元年荣昌¶
智與都督方政𢧐茶籠詔復命成山矦王通為征&KR0212;將軍¶
𤼵歩騎十萬徃征之而智政奪官白衣𨽻軍中自効黎利¶
弟善㩀廣威州設伏偽敗都指揮𡊮亮䓁堕其計&KR0013;執指¶
揮陶森輔䧟殁遂乗勝以数十萬衆来攻交趾通三道拒¶
&KR0077;之率𠫵將馬瑛出擊大破之清威逐北遇伏敗績失士¶
卒三萬人𠫵軍事尚書陳洽死之通氣沮隂使人許為利¶
乞封而檄清化逓南地歸&KR0058;氏其吏民悉出城赴関獨清¶
化守羅通謂指揮何忠曰元師非君命而欲賣城賊乎連¶
<pb:KR2d0017_SBCK_033-11a>¶
與賊𢧐敗之通告急詔安逺矦柳升為征鹵副將軍黔國¶
晟為征南副將軍凡歩&KR0016;七萬人合滇&KR0068;兵岀討勅書数¶
四戒升勿輕敵而成山通己猝撃利大破之斬其偽司空¶
丁禮司徒&KR0058;豸太&KR0101;黎秘䓁萬餘級利惶惧不能軍通猶¶
豫不進賊復張圍丘温敗去攻䧟諒江中官馮智指揮劉¶
順知府劉子輔俱𣦸之利来乞和通以聞而安逺升始至¶
抵隘㽞関利偽為其國人書詣軍門請立陳後升不啟封¶
奏聞而輙以兵進破大小関隘数十如無敵者升意殊易¶
之抵鎮&KR0212;関主事陳鏞言于尚書李慶主帥驕兵罷不㩀¶
險握重而欲急進如敵伏何升不聼&KR0205;進倒馬波果中伏¶
<pb:KR2d0017_SBCK_033-11b>¶
升被鏢死是夕副將軍梁銘驚死賊率象陳來衝師大潰¶
都督崔聚史安陳鏞俱被執不屈死之七萬人無遺者成¶
山通益惧更㗖利請和且宴利遺利金織文綺利亦以重寳謝¶
通遂教利偽立陳暠者為名表云前國王臣暊三世嫡孫¶
暠尚在老檛國人乞封暠王永&KR0418;職貢寔利主之無暠也¶
上問英國公輔輔曰成山安逺非將也臣出保以一年擒¶
利上心厭兵竟以學士士竒荣議許利平利奉表進代身¶
金入及還向𫠦掠都督䓁萬三千三百九十一人通輙引¶
還論罪有差三年利使使言陳暠病死無後臣利謹守封¶
疆待命是月圍廣原州不下旦請帰其𫠦掠女六年詔利¶
<pb:KR2d0017_SBCK_033-12a>¶
&KR0096;署安南囯王事九年利死子麟嗣狂妄國人不服麟告¶
哀詔許𥙊利正統中麟卒子濬嗣濬庻兄琮鴆弑濬自立¶
告哀乞封詔方下莭封琮㑹濬弟灝以義師起誅琮詔改¶
封灝灝耻屈下欲殺𫠦以見使臣礼册封學士錢漙七為¶
書諭之乃定成化七年灝侵占城十七年復侵老撾中國¶
人至有潜入交受偽御史為之賛畫者弘治中灝卒孫&KR0105;嗣¶
正徳&KR0004;其臣阮种弑&KR0105;國人請以灝庻子晭嗣正徳十年¶
諒山都将陳玄孫與子昇作乱國人鄭綏䓁攻玄孫誅之¶
遂殺晭立晭兄子譓改元光紹而昇率衆㩀諒山諸府称¶
王改元天應譓累表乞師討昇昇邀之不得逹時都指揮¶
<pb:KR2d0017_SBCK_033-12b>¶
莫登庸者蜑人初𨽻玄孫以罪奔譓譓用爲冝陽𠫵將将¶
兵討昇封武川伯進仁國公夜率兵反逼圍譓譓間脱保¶
清華嘉靖&KR0004;登庸遂立黎氏踈属懬爲王己相之㝷妻懬¶
毋鴆殺懬而立已子莫方瀛仍冐懬名氏僣號大越改元¶
統元王譓住清華弱亡入老撾死國人立其子寕襲撃登¶
庸大敗之登庸跳之海陽寕使鄭綏將兵二十餘萬攻海¶
陽登庸别出大江竟掩寕都寕走鄭綏兵大潰乆之寕復¶
悉清華兵討登庸相拒不决登庸遂明称安南國王改元明¶
徳以方瀛爲太子乆之傳位太子改元大正而自称太上¶
皇岀鎮齎無城立偽鎮五軍都督黎寕使陪臣鄭惟獠間¶
<pb:KR2d0017_SBCK_033-13a>¶
道来乞師而宣光搃兵武文渊都督黄明哲請各㩀地為¶
内應天子鋭意討登庸以威寕矦&KR0311;鵉為征&KR0212;將軍安逺矦栁¶
珣為征蛮將軍兼征&KR0212;副將軍合征南將軍沭朝輔以三¶
十萬人壓境登庸惧乃言願得束身投&KR0323;𠫵賛尚書毛伯¶
温開門受之登庸進代身金人贖罪詔以為安南都統使¶
秩二品銀印兵遂罷帰及制命岀而登庸死授其孫福海未¶
幾福海復為黎寕𫠦逐&KR0481;海上福海死子宏瀷嗣方五&KR0010;¶
&KR0096;臣阮敬者持其國事驕恣部將范子儀教登庸別子莫¶
正中篡位而&KR0058;氏故臣黎伯&KR0784;䕶宏瀷力捕正中亟首上¶
献而宏瀷㝷又為伯&KR0784;𫠦逐死海陽安南復罷貢一十餘¶
<pb:KR2d0017_SBCK_033-13b>¶
年神宗即位宏瀷子荗洽始入修其故事而黎自寕𣦸子¶
宏嗣宏𣦸無子國人推立&KR0058;暉四世孫維&KR0022;再傳維潭與¶
其臣擒殺荗洽復㩀有安&KR0047;莫氏支属&KR0481;欽州憑祥間黎¶
氏叩関求欵許之復以維潭為都統使莫氏遂別居髙平¶
府乆之莫氏又盡有安南而黎氏㣲凡安南宫室郡縣取¶
士飬兵其制畧倣中國&KR0010;再稲八蚕有魚塩金珠之利所¶
產蜈蚣可得明珠别有窟居獠人用鼻吸酒擊銅皷為楽¶
　論曰永楽中使行人曽&KR0794;数季&KR0986;篡殺之罪嫚荅曰天¶
　下且有大不順事独我乎為傷帝隠帝必兵之無俟其¶
　詐&KR0440;命也黎陳之間多故而中國不能復板之其𫠦以来¶
<pb:KR2d0017_SBCK_033-14a>¶
　之無要㦲¶
　按安&KR0047;界東北界廣西東界廣東西界雲&KR0047;西&KR0047;界老¶
　撾(即古/哀牢)&KR0047;挿入海中國在冨良江西後有三&KR0280;山左為¶
　安子山右&KR1080;圓山最髙𫠦属十三道五十二府二百一¶
　十九州縣莫氏唯髙平一府四州在北隅之東俱無城¶
　郭其人披髪以香蠟膠成一𫃵跣&KR0085;男女衣皆大領下¶
　衣無折圍裙無褲唯王与官間用冠帶靴襪貴者称翁¶
　　言大官也地止有燒酒牛羊䓁火炙割啖之嚼㯽榔¶
　脣皆紅而齒必用藥物湼之令黒有白者俗𥬇之王宫¶
　用黄瓦&KR0585;髙八尺官民皆草苫簷四尺傴而出入産稻¶
<pb:KR2d0017_SBCK_033-14b>¶
　無麦果生四時有蚕桒織紬絹無桌椅特為使臣設有尺¶
　許案文字与中國同俗滛男女祼對不避豪家偶有床褥¶
　出則以網為兠數人&KR0913;之大貴者有轎盤踞其上&KR0025;王後¶
　者&KR0137;全体裸名曰好漢兵無甲胄披大袖青衣兵&KR0266;有銃¶
　砲藤牌鎗刀尚巫&KR0294;不奉二氏¶
<pb:KR2d0017_SBCK_033-15a>¶
　　河套滿都魯¶
滿都魯元孽也成化中八河套稱可汗考河套即周之朔方¶
秦取匈奴河南地漢之定襄郡赫連勃勃趙元昊所都也¶
三面阻河地渥可耕桑近陜西榆林堡東西二千里唐三¶
受降城在北河外而元東勝州在受降之東國初鹵遁河外¶
居漠北正綂㕥後浸失其險鹵乃渡河犯邉都督王禎始¶
築榆林城創沿邉堡墩共二十四所調延安綏德慶陽三¶
衛官軍分戍之天順&KR0004;也先𣦸而小王子立㝷孛來瘸王¶
子强弑小王子六年其大酋毛里孩阿羅出少師猛可與¶
孛来相&KR0311;殺而立脱思爲可汗於是毛里孩阿羅出孛羅¶
<pb:KR2d0017_SBCK_033-15b>¶
忽三酋始入套爭水草不相下成化元年毛里孩㓂陕西¶
都御史項忠及彰武伯陽信禦&KR0077;之廷議移堡沿河閣臣¶
李賢㕥爲但宜進兵搜勦毛里孩聞之一再乞通貢許之¶
罷前議二年輙犯大同四年癿加思蘭殺阿羅出併其衆¶
而結元孽滿都魯入套滿都魯遂自稱可汗以癿加思為¶
太師屢入㓂詔搜套以武定侯趙輔縂兵出未幾病還七¶
年廷議河套戰守二筞詔侍郎葉盛視套還報復東勝未¶
易言也九年滿都魯與孛羅忽合㓂韋州縂督王越襲其¶
巢紅鹽池大㨗事在越傳鹵自據套以来無歳不攔入殺¶
掠迄數百萬三遣大將朱衣趙輔劉聚迄無成績至是始¶
<pb:KR2d0017_SBCK_033-16a>¶
大創去十三年滿都魯貢馬時癿加思蘭以女妻滿都魯¶
而己欲代之恐衆不附擬改立幹赤来為可汗滿都魯遂¶
與癿加思蘭為&KR0311;旣而殺之併其衆㓂榆林為王越所敗¶
&KR0700;治八年復入套住牧十三年火篩亦入套正徳元年縂¶
制楊一清請復守東勝㩀河套水草之利一議守守鹵𫠦¶
必入一議𢧐𢧐鹵𫠦必敗一議攻攻鹵𫠦必救己一清得罪¶
去自是無敢言及河套者嘉靖元年套鹵二萬自井兒堡¶
撒墻犯固原平凉泾州屠戮萬計指揮楊洪千户劉端死¶
之有司不能禦十七年河套復為鹵酋吉&KR0504;𫠦據滿都魯¶
不知𫠦終二十四年御史陳豪䟽言北鹵三犯山西殺掠¶
<pb:KR2d0017_SBCK_033-16b>¶
百萬費帑六百萬迄無尺寸之效祗縁&KR0463;卒皆媒鹵自安¶
彼此譯語互為和同鹵既深入&KR0948;後舉燧降堠轉走且我¶
亡命為彼嚮𨗳以故非時倐至如&KR0130;故𡍼時以為碩議明¶
年套鹵三萬入㓂越延安至三原涇陽殺掠無算縂督侍¶
&KR0048;曽銑請復河套八議指據明悉乞修定營邉至黄甫川¶
邉墻一千餘里練兵六萬人益以山東鎗手二千每擕五¶
十日之餉&KR0010;出擾之有詔但許修邉自是曽銑禦鹵頗勝¶
擒酋脱脱虎鹵畏移帳漸北不敢近塞銑復㑹同三鎮上¶
復套十八事又上營陳八圖時鹵酋俺答等渡河與先駐¶
牧狼台吉薅台吉都刺台吉且謀入㓂閣臣𫿞嵩坐銑開¶
<pb:KR2d0017_SBCK_033-17a>¶
釁而咸寕侯仇鸞初&KR0013;銑劾奏至是亦訐銑圖報復銑㘴¶
論死萬暦中套鹵吉能嘗與北鹵火落赤殘突延東西又¶
大酋雷赤等助吉能擾邉爲縂兵杜松𫠦扼不利去既而¶
吉能挾王封不得遂入大栢油堡殺我副總兵遂爲謾書¶
挾賞十事聞松至輙觧去而吉能病故三邉縂督䟽請其¶
子得如三衞例襲替請貢首輔居正計令順義王爲之代¶
請使西部有𫠦約束崇禎&KR0004;土魯多蠻犯塞甘肅廵撫梅¶
之煥爲三覆以待之斬首七百餘級生得銀定酋王子綽¶
木素降六百餘人¶
論曰曽銑八議八圖即亦未必能復套然以是强邉朝¶
<pb:KR2d0017_SBCK_033-17b>¶
　廷無西北顧可也邊敝既乆誠如陳豪𫠦云即奄有東¶
　勝受降庸濟欤¶
<pb:KR2d0017_SBCK_033-18a>¶
　　哈宻¶
哈宻去肅州嘉峪𨵿千二百里漢匈奴右賢王之地光武¶
中閉𨵿謝西域入唐諸畨入貢者始盛中葉以後貢不至¶
有宋中趙元昊稱帝寕夏遂併西域元封其孽忽納失里¶
為威武王主哈宻太祖定陜西甘肅諸鎮嘉峪以西置不¶
問成祖遠斥沙漠乃立七衞於関外為安定為阿端為赤¶
斤䝉古為曲先為罕東為罕東左而哈宻居上衛最西西¶
距土魯畨千五百里北至瓦刺數百里以天山為界永樂¶
二年改封元孽子威武王弟安克帖木兒為忠順王王卒¶
無子以其兄子脱脱嗣王用蕐人為長史紀善稍視内籓¶
<pb:KR2d0017_SBCK_033-18b>¶
賜金印凡西域天方䓁三十八國入貢其&KR0212;使方物悉道¶
哈宻譯上之𫠦綂有囬囬畏兀兒哈刺&KR0069;三種各以其酋¶
目為都督佐之四年王為其祖母速哥失里𫠦逐勅復立¶
九年脱脱卒封從弟免力帖木児為忠義王代守哈宻洪¶
㷩元年貢硫黄上以鹵中有火藥諭邉臣謹備之宣徳&KR0004;¶
詔脱脱子卜答失里嗣忠順王又以其孱弱復立免力子¶
脱歡帖木児嗣忠義王共理國事是時瓦刺强數侵哈宻¶
哈宻懼稍持兩端詔曲貸之忠順王再傳為孛羅帖木児¶
天順末見弑扵其酋者林無子母努温答失力署國事遭¶
鹵癿加思蘭殘破國𫝑䆮弱成化九年土魯蕃速壇阿力¶
<pb:KR2d0017_SBCK_033-19a>¶
欲邀哈宻竝掠赤斤諸&KR0212;王母不從怒擄王母及金印去¶
詔遣高陽伯李文等徃䂓復時哈宻遣衆&KR0481;苦峪文調集¶
罕東赤斤兵數千駐苦峪不敢進以是阿力益輕中國十¶
四年阿力𣦸子阿黒麻嗣守臣請以忠義王脱歡甥畏兀¶
兒都督罕慎襲王遣兵䕶入哈宻於是都御史王繼縂兵¶
周玉太監韓禮䓁皆以興復功受賞&KR0700;治元年阿黒麻謂¶
罕慎非脱脱親属不當嗣佯與結婚姻頂經盟尋計殺之¶
表貢冐託元裔求王哈宻詔受其額貢責諭之阿黒麻懼¶
乃以金印城池來歸兵部尚書馬文升謂&KR0212;俗重種䫫時¶
小列秃野乜克力强數侵逼必得元孽嗣封諸畨咸以脱¶
<pb:KR2d0017_SBCK_033-19b>¶
脱遺裔陜巴可王遂封陕巴忠順王六年諸畨又以陜巴¶
詘犒賜不服阿黒麻乗間恨哈宻酋阿木&KR0048;嘗攔其牛馬¶
起攻阿木&KR0048;殺之復擄陜巴及金印去詔兵部侍&KR0048;張海¶
都督侯謙徃經畧之以璽書問阿黒麻擄陕巴状乆不報¶
海䓁乃脩嘉峪関而捕哈宻奸囬通阿黒麻者二十餘人¶
戍廣西請絶西域貢且安置土魯蕃故𫠦遣貢使冩亦蒲¶
速兒䓁四十人扵嶺&KR0047;示懲且令西域諸不得貢者結怨¶
阿黒麻以擕其黨海䓁不候報歸下獄罪有差阿黒麻益¶
驕横遣酋牙木蘭復據哈宻自稱可汗詔以文升筞用撫¶
&KR0212;指揮楊翥嚮導副縂兵彭清提兵間道襲之機露牙木¶
<pb:KR2d0017_SBCK_033-20a>¶
蘭遁追斬六十餘級復哈宻空城而還九年阿黒麻復襲¶
破哈宻時西域不得貢怨阿黒麻切阿黒麻乃令其兄馬¶
黒上書悔過乞許與黒婁諸國並入貢願以陕巴金印来¶
歸且求冩亦滿速兒䓁詔令陕巴金印至甘州候命至十¶
一年而陜巴始克入哈宻仍以囬囬都督冩亦虎仙畏兀¶
児都督奄克孛刺哈刺&KR0069;都督拜迭力迷失領&KR0212;三族輔¶
之奄克孛刺以罕慎弟與陕巴不恊乃妻陕巴以罕慎女¶
結好扵是都御史周季麟縂兵彭清太&KR0101;陸誾䓁復以興¶
復有功次苐陞賞其後陕巴嗜酒掊尅諸&KR0212;酋目阿孛刺¶
及力克哈䓁隂誘阿黒麻次子真帖木児入據哈宻陕巴¶
<pb:KR2d0017_SBCK_033-20b>¶
奔沙州真帖木児罕慎外孫也年十三不肯住哈宻避刺¶
木城哈宻人曰空吾城以飽瓦刺野乜克力非計守臣乃¶
遣人以兵送陕巴還哈宻遂殺異議阿孛刺䓁時阿黒麻死¶
滿速児嗣國中相&KR0311;殺扵是招真帖木児依外祖奄克孛¶
刺居甘州不遣正徳元年陕巴卒其子拜牙郎(一曰并/牙郎)嗣¶
&KR0075;虐属&KR0212;謀害之拜牙&KR0048;反走歸土魯蕃扵是滿速児令¶
其酋火者他尸丁復據哈&KR0097;遣書守臣索上幣萬兼索前¶
&KR0013;留&KR0212;使而還我哈宻城及金印九年復命縂制都御史¶
彭澤至甘州澤曲計賫幣二千及銀器同哈宻都督冩亦¶
虎仙徃贖未得當轍称事寜歸甘粛御史馮時雍奏争之¶
<pb:KR2d0017_SBCK_033-21a>¶
己而滿速児果責後幣送印退哈宻城而獨㽞拜牙郎不遣¶
時李昆為廵撫以雜惡幣二百塞前諾勒拜牙郎入哈宻¶
而留&KR0212;使虎都六撒者児二人扵甘州為質滿速児怒復¶
遣火者他只丁及牙木蘭據哈宻引兵萬人㓂肅州持書詰¶
幣不足故守將芮寕禦之全軍敗没亡七百&KR0016;時哈宻囬&KR0212;¶
及入貢諸&KR0212;使俱在肅州副使陳九疇恐其内間收撃諸¶
奸囬及都督失　烟答等凡裏甲者捶殺之随令内附諸¶
&KR0212;夜刼其營外結北鹵瓦刺聲言搗其巢穴滿速児懼引¶
去尾撃敗之&KR0438;州九疇乃盡𤼵冩亦虎仙傾䧟哈宻状滿¶
速児復請和時兵部尚書王瓊脩郄或心害九疇能扵是¶
<pb:KR2d0017_SBCK_033-21b>¶
失拜烟答子米児馬黒麻方入貢突入長安門訟寃九疇¶
㘴激變而彭澤亦坐欺罔並削籍冩亦虎仙論死時哈宻三¶
属&KR0212;畏兀児哈刺&KR0069;二族内附肅州而冩亦虎仙㝷出獄¶
竟以秘術干進得賜國姓随上親征嘉靖改元復論斬死¶
獄中自是土魯蕃徃徃借前釁入㓂嘉靖三年侵甘州大¶
殺掠時九疇復為廵撫率衆堵逐大破之殺火者他只丁¶
已而縂督尚書金獻民以九疇議請閉𨵿絶其貢且日而¶
還我城印許而貢明年再侵甘州時王瓊復為總督坐九¶
疇誣罔論死胡世寕爭之得戍邊是時牙木蘭與滿速児貳¶
率衆来歸滿速児乃請還我哈宻易牙木蘭而甘心焉不¶
<pb:KR2d0017_SBCK_033-22a>¶
報遂遣虎力奶翁同天方諸國入貢復索牙木蘭詞頗驕¶
謾兵部尚書胡世寕建議忠順王　牙郎己自歸土魯蕃¶
雖有哈宻亦其属矣囬囬米児馬黒麻最畏土魯蕃不能¶
助拜牙郎自立而畏兀児哈刺&KR0069;二族乆居粛州頋驅之¶
出不得也而忠順王裔族無可立者即使更立之更與金¶
印亦必為土魯蕃𫠦有然則哈宻將安興復哉不如閉嘉¶
峪置哈宻不問如彼不肆侵擾則許其通貢否則絶之庻¶
不以城印故中彼要索之計疲吾中國也尚書桂蕚亦是世¶
寕議上從之安挿諸&KR0212;肅州境内留牙木蘭不遣自此遂¶
不言興哈宻云乆之諸&KR0212;頗為民害甘粛廵撫楊慱脩威¶
<pb:KR2d0017_SBCK_033-22b>¶
鹵并金塔寺古城及白烟䓁城堡給耕具&KR0212;移帳去此地¶
産馬駝玉石大尾羊隂牙角地多醝鹵宜橙麥豌豆西域¶
國入貢攔索道路錢為常例¶
　論曰立哈宻恃哈宻耳哈宻不自立何恃或以隔絶𦍑¶
　鹵則覊縻土魯畨土魯畨既大必不折入鹵亦或&KR0085;恃¶
　也皆如拜牙即願以身事人百城印胡為而乃劳師竭¶
　藏積有&KR0010;月徒以哈宻為媒禍之具曰不&KR0167;城印如鄧¶
隲之棄凉州廟算不精矣世寕祖九疇之議而論者獨¶
　功胡兵部何歟若夫許幣贖城印則事涉欺罔矣而終¶
　不克成不意大著功于中原于蜀如彭都御史而岀此¶
<pb:KR2d0017_SBCK_033-23a>¶
　　髙岱曰漢都𨵿中声援易及欲藉以間&KR0047;幕吾燕都去¶
　　甘粛逺夫不能&KR0167;五百里之大寕及千里之東勝而惓¶
　　惓萬里之外乎㫖㦲其言之矣¶
<pb:KR2d0017_SBCK_033-23b>¶
<pb:KR2d0017_SBCK_033-23b>¶
　䑓灣(附舟山及/海上諸屯)¶
䑓湾者係和蘭國入貢泊舟候命䖏地接&KR0438;哇大泥與佛¶
郎机更宻邇萬暦中忽請通貢叩閩人李錦&KR0134;其酋麻韋¶
郎壘澎湖嶼逼漳賂稅&KR0101;高宷可得志于是伐木駕厰錦¶
導&KR0212;入寀竟與盟且許開貢㑹材官沈有容奉詔聲走之¶
其國始習𢧐所云紅&KR0212;銃較佛郎机更利己而竟使通貢¶
泊舟澎湖候命下許従&KR0212;幾何貢物幾何然後可乆之從¶
澎湖深入築城分紅&KR0212;守之名為䑓湾去澎湖六程耳所¶
云灣者西洋貨船通東&KR0212;必湾此為両洋扼要所以中溜¶
既急擁為水濫高傍溜数丈自漳州彂舟必横跨水檻然¶
<pb:KR2d0017_SBCK_033-24a>¶
後至澎湖最險而澎湖之通&KR0279;灣水道多嶕隐見不一舟¶
冐之必碎又列砲両當的中易守其地濶二千里袤倍之¶
氣常春多露可以當雨所植乆旱不祐食物饒于内地多¶
野馬差小可乗亦多苗峒不化多土目不通語言&KR0004;鄭芝¶
龍大海中常於澎湖外設市税諸洋少貨以是冨甲諸傲¶
及歸欵諸洋猶警伏也芝龍納欵子國姓成功壬寅以部¶
將曹文龍馬信之謀㑹海水大溢自厦門舟師前拂嶕而¶
進紅&KR0212;之守不固遂有其城而令其子經守厦門原汛己¶
而紅&KR0212;王子内朝以失其故城願合力攻厦門厦門不支¶
㑹延平王成功薨長子經嗣立䑓&KR0004;称東都改明京以候¶
<pb:KR2d0017_SBCK_033-24b>¶
桂主之蹕己不克至乃改東寕國復築奉天城扵對渡以¶
居宦東寕者嗣王不敢称籓廼其臣無不籓前者所奉正¶
𦍤猶以永暦行時諸峒&KR0010;有常貢不𬨨獐鹿虎豹之𩔗舁¶
委界口不知所為礼也披皮掩下体界口中國人有店以¶
嬉戯小具懸壁聼峒人来&KR0026;峒人把弄移時以形語上值¶
輙&KR0145;去必委所有于界口任耴之不失信也按舟山古昌¶
國縣洪武中設𠫵將一廵檢二属㝎海縣舊出一状元名¶
張信城中有状元橋信子孫猶有在也与金塘両䖏人物¶
頗繁殖太祖慮積奸議&KR0118;其人入内地有王姓者䟽請免¶
&KR0118;詔獄踰年&KR0137;言王　得召見哀祈竟𫉬&KR0098;釋王還¶
<pb:KR2d0017_SBCK_033-25a>¶
厦門聮閩界鄭氏　迹䖏也魯監國十年國姓(成功)¶
嘗駐師于此改称思(明)州地僅三十餘里宿兵数十萬大¶
約啓䖏海艦得洋税以食閩師不能難時四屯為呼應¶
張煌言駐臨門陳文逹駐玉環山阮春雷駐楚山而牛頭¶
門亦宿勁旅後思明失守四屯順&KR0647;不一惟煌言隐臨門¶
之范澳死難最烈鷺門亦閩界魯&KR0101;國元年嘗就永勝伯¶
鄭彩保此四年乃間走壺江琅琦山䓁䖏閣部錢肅樂卒¶
葬琅琦骸&KR0487;不歸鹿頸頭煌言嘗治兵其䖏而金門則魯¶
王&KR0101;國之十年始保蹕扵此至壬寅薨其地¶
<pb:KR2d0017_SBCK_033-25b>¶
¶
　又按中原一大塊淂&KR0279;湾為外障故文物与邊徼不同盖¶
　包絡完也或云自金門一夜至眀辰已可到澎湖為一千¶
　六百澎湖至䑓湾　之䑓湾峒人上貢時亦知稍披¶
　衣𫃵退則　能釡甑¶
<pb:KR2d0017_SBCK_033-26a>¶
　　筒二節寔　即　寔¶
　　覆草為庐其聚占　土官浴捕鹿鹿舌以供¶
　　啖之&KR0059;其舌有罪男女皆披髪曽殺人則繍其身¶
　　衆以為豪惧豪以紅布為寳治石室中藏之生女出紅¶
　　聘偦視為後嗣倚衣食以老偦生男而不女則以為絶嗣無¶
　　靠女&KR0167;生若曰此丗家云¶
<pb:KR2d0017_SBCK_033-26b>¶
