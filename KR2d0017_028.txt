# -*- mode: mandoku-view; -*-
#+TITLE: 罪惟錄
#+DATE: 2015-09-12 00:41:01.338253
#+PROPERTY: ID KR2d0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB10n0718-028罪惟錄-卷二十八.
<pb:KR2d0017_SBCK_028-1a>¶
罪惟錄閨懿列傳&KR0195;之二十八¶
　宗室¶
　　朱徳貞瓊秀瑶芳(附廖/氏)劉生妾(附妻/吴氏)安福郡主𨺚姬¶
朱徳貞旴江人益府輔國將軍常茫三女也八嵗字儀衞¶
副王卿卿子重賢十&KR0010;重賢殤女聞訃即素食縞衣繍大¶
士像朝禮及笄父&KR0082;更字之三　&KR0082;自經議遂¶
已于重賢忌日帰其家衰經執　就位　設奠自製𥙊¶
文情辭清至執婦道終其身事聞&KR0010;終　五十石¶
瓊秀瑶芳豫章宗室朱石虹二女也石　授為亷州¶
府同知　兵至城下石虹走匿去二女同其侄婦廖氏俱¶
<pb:KR2d0017_SBCK_028-1b>¶
投井以死嘉靖中奉㫖即扵井上表坊賜額曰一時三烈¶
時礼曺𫿞煒以詩紀事有壯士衝冠歌(易)水羙人㘴井傲¶
西山之句¶
南昌宗室女歸劉生宗室故不為人妾以貧故與劉生而¶
諱之劉生固有妻呉氏不妬戊(子)江西鎮將金聲垣反為¶
明守劉生避亂以妻妾入山道遇暴卒撃劉生走&KR0082;犯朱¶
朱不&KR0025;投東溪死䘚&KR0120;刄之而妻乗間赴南陂池死傅𪔂¶
鈞被縶&KR0025;囚車為之歌¶
安福郡主寕靖王奠培之長女下嫁宣聖五十八世孫景¶
文工草書能詩有桂蕐集¶
<pb:KR2d0017_SBCK_028-2a>¶
𨺚姬淮王郡主有題孟貞女拍歌吟諸作荘敬有體裁¶
　論曰請問為何氏𫠦岀¶
<pb:KR2d0017_SBCK_028-2b>¶
<pb:KR2d0017_SBCK_028-2b>¶
　女貞¶
　　湘女衛林氏小花祥符陳女張氏女秀劉粉児張福¶
　　　妹潘聖姑史義姑劉康妻熊氏蔣仁姑歐陽妙聦¶
　　　㑹稽范氏謝䒶九妻李氏林萊紀貞女方渭女嚴¶
　　　大臨妻張氏陳菊英頋同吉妻王氏(張昱妻趙氏/楊&KR0098;修妻何)¶
(氏沈&KR0375;妻林氏/葉周妻宋氏)包守信妻鄭氏楊玉英張氏女秦¶
　　　泓昌妻呉氏藍明娘黄烈女甄時用妻陳氏王成¶
　　　妻郭氏楊洪柱妻萬氏王守仲妻程氏陳毓華妻¶
　　　浦氏張維妻王氏張旺妻石氏　飬妻丁氏吴¶
　　　汝璐妻殷氏任士英妻王氏趙燭逺妻陸氏陣若¶
<pb:KR2d0017_SBCK_028-3a>¶
　　　瑛&KR0253;政妻張氏素貞卜息妻齊氏宣城施氏曲喬¶
　　　遷夫人趙指揮女武昌女子施　女何烈女¶
湘女失其氏洪武&KR0004;女數齡字同里某指揮児兒至十三¶
㘴其父轉&KR0519;沒粮繋獄家已空不能塞負女未𬨨門依隣¶
嫗紡績傳餉其夫歴三十年年四十餘猶然處子也鄒善¶
以曺郎恤刑湖廣聞之嘆曰古者罪人不孥為奏豁免即¶
日屬官吏師生迎貞女成偶　大書三椘遺烈四字顔其堂¶
　陽衛林氏未帰夫䘚就夫丧執婦道終身官月廪之¶
海州侍小花年十六許嫁而夫早卒徃夫家成丧持服飬¶
姑送終剪髮自誓守莭不二洪武中採訪使上其事𫠦司¶
<pb:KR2d0017_SBCK_028-3b>¶
以其年未五十不合例兵部侍&KR0048;徐宗實請破格旌之¶
祥符陳女年十八天順中字陳瑄瑄早卒女痛哭將徃死¶
之父母不許徃哭父母又不許則窃剪髪属媒氏寘夫䄂¶
中瑄母果以初庚帖褁髮殉葬尋父母逼女他適女不&KR0025;¶
自縊死後五十三年陳氏孫改塟瑄求陳女&KR0487;合窆葬三¶
年而岐穀丫𤓰産其墓¶
張氏女秀河&KR0047;西平人年十七字同邑尹琳未婚琳死女¶
聞訃易服悲哀若已嫁者葬之日請扵父母臨穴憑棺哭¶
㡬絶已請即尹氏執喪舅姑不忍也勸之他適誓死以謝¶
母宋病帰省宋思鹿&KR0245;刲股作&KR0245;進之宋疾以愈遂以老¶
<pb:KR2d0017_SBCK_028-4a>¶
劉粉児南直高郵人少許吴作秀才正徳中作疾䔍告母¶
欲得𫠦聘劉而見之劉輙徃見㘴榻與作欵語作病愈女¶
歸已而作病終不&KR0120;女卧隠痛&KR0120;収嫁奩滿一襆送作家¶
夜潜投舍河死父母憐之舁與作合㘸¶
張福妹福建興化人福為廣西右䘙鎮撫赴京襲職道卒¶
妻劉少親戚&KR0082;更嫁之以孤輝方六&KR0010;不忍去妹曰嫂去¶
孤不存兄福祀絶願不嫁伴嫂終其身既卒鄉隣號其塜¶
曰義姑塜¶
潘聖姑浙江錢塘人許聘孫登名登名早卒聖姑&KR0082;奔䘮¶
守制父母不許遂毁粧垢面服縞断葷或聞其賢争聘之¶
<pb:KR2d0017_SBCK_028-4b>¶
輙求盡後登名母死哀毁閉戸&KR0059;奠裂衾自縊死鄊人(祠/之)¶
史義姑許聘冝興邵一龍未歸而一龍卒義姑書中心不¶
改四字自刺其臂父母終不能奪其志¶
劉康妻熊氏湖廣麻城人未帰而康疾䔍割左股遺康和¶
薬終不&KR0120;必徃哭之父母不能止姑曰女未及吾兒生何¶
必死女曰以股食之薦身矣以首觸柱而死萬暦中旌門¶
蔣仁姑廣西全州人父希敏與母早世二弟㓜仁姑曰吾¶
為撫之遂不嫁二弟長各為聘婦成家二弟終身事之如¶
母鄊人稱之曰仁姑¶
歐陽妙聦彭澤人父永暟卒有四子已而亡其二母痛曰¶
<pb:KR2d0017_SBCK_028-5a>¶
即存二子寕復知我無𫠦依矣妙聦曰勿慮児&KR0133;終身侍¶
母遂掠髮自誓終不嫁母病&KR0937;朝夕焚香𥸤天瞽復明母¶
八十且卒遺命妙聦適人妙聦曰老矣吾㓜弟已孫依之¶
鄉人稱曰孝女正徳中旌表¶
㑹稽范氏㓜好讀書通列女傳有姊嫁江氏一月而寡而¶
身將帰傅氏夫且卒乃偕其姊築室同居踰三十年後為¶
茔姊妹合𦵏焉¶
謝䒶九妻李氏江西崇仁田家女也㓜字䒶九䒶九啇椘¶
乆不歸李既笄歸謝服勤越五載䒶九書耒云已他娶無¶
湏李李矢志不嫁後其父&KR0059;以字人女聞之自縊死¶
<pb:KR2d0017_SBCK_028-5b>¶
林莱河南陳人父舜通歴官𠫵政&KR0004;學授于莱得女以名¶
萊生婉孌供女職䑛母目復明舜道知仁和時御史中丞¶
陣省司理金華遂以字省子長源未嫁而長源卒萊固請¶
父礼赴于陳執婦䘮復請治長源葬容棺之&KR0469;必両積七¶
日不食嘔血死陳為合葬長源扵嶺西¶
紀貞女烏程人字金耒聘未帰而聘卒欲奔喪以母病且¶
止母殁之夫家事舅姑十年不岀戶痛夫至病且卒舅姑¶
欲圖其貌貞女曰児寡女也豈令人見掩面而逝旌門¶
方渭女南直歙人字同里汪鳯未歸鳯卒断髪絶粒必&KR0025;¶
死父母百&KR0134;不聼曰必告我姑以我歸姑耒亦苦&KR0134;復不¶
<pb:KR2d0017_SBCK_028-6a>¶
聼曰使得臨夫墓執夫䘮可以不死姑不得已迎之比至¶
其家搴帷視車中已自&KR0052;死¶
𫿞大臨妻張氏歸安通判弘&KR0073;女未帰而大&KR0916;病革女欲¶
徃視病父母不可大臨竟卒必求送殮父母又不許佯曰¶
去即復帰唯父母命及視殮畢竟不肯帰題五言詩以見¶
志有未識夫君面心&KR0025;誓百年之句守志五十餘年如一日¶
程菊英開化人已字文學張國珍而為青陽豪宦以官法¶
刼之夫兄咸累死强入輿菊英自繫輿中遺詩見志官為¶
之合葬屠𨺚志其事¶
頋同&KR0123;妻王氏南直崑山人太僕王字女孫未帰而太學¶
<pb:KR2d0017_SBCK_028-6b>¶
生同&KR0123;䘚哭請父母徃視殮不肯耒母家執婦道甚恭乆¶
之姑病侍藥姑以形瘠劳苦之&KR0082;執其手王籠䄂莫敢前¶
偵之則已断一指八藥矣此萬暦中事松江志尚載張昱¶
妻趙氏楊&KR0098;修妻何氏沈&KR0375;賢妻林氏葉周妻宋氏皆未¶
婚處女¶
包守信妻鄭氏浙江烏程人未帰而守信䘚奔䘮為夫服¶
家&KR0013;火盡婦與寡嫂孫氏同處矢志至老不衰孫氏鄭文¶
煥妻也¶
楊玉英㤗寕人愽古善吟詠字官時中時中家援事父母¶
改受他聘英入室自&KR0052;遺命荷囊布鞋遺官鞋有詩示决¶
<pb:KR2d0017_SBCK_028-7a>¶
張氏女黄岡人其父已為之擇配受其聘矣既而悔之欲¶
更字冨啇女作詩矢志引刀自刎死詩曰(摇落林居風月/情黄花白露客)¶
(心驚頗知洵羙非吾士却憶當年敢𠕅生隱几芳䰟飛海/嶼捲簾秋色滿山城年華轉換伹塵跡&KR1284;事猶牽世上名)¶
秦泓昌妻呉氏南直無錫人未婚而泓昌䘚女聞訃截髮¶
自誓乆之父為更相攸女投繯絶粒外母好慰之唯汝皈¶
身金粟沒世女曰児休矣嘔血盈盂䘚不食死¶
藍明娘福建晋江人事母孀居通孝經烮女傳字同里黄¶
祥麟祥麟早卒明娘告母麟獨子&KR0133;歸黄侍姑母不諾請¶
為之喪又不諾夜呼黄&KR0048;名者𠕅&KR0466;晨梳盥猶持&KR0808;出為¶
母髻還掩戶自經身縞素周萦𢃄繫紅箋細書男人勿近¶
<pb:KR2d0017_SBCK_028-7b>¶
我身女人勿&KR0271;我衿十二字時年十六¶
黄裂女湖廣&KR0063;山人明&KR0052;黄希閔有二女無子裂女居長¶
㓜字邑凃生生貧有弟弱同侍母女未帰生卒女&KR0082;從死¶
父曰禮未嫁&KR0025;父父無子尚忍之以生子為期已有為執¶
柯者女悲憤舉刀截二拇指執柯者驚走于是移姑及㓜¶
叔居隣而朝夕哭夫喪請于父曰季妹與㓜叔年相若結¶
為婚以不&KR0111;生死&KR0105;乆之殳死為立嗣而身帰凃絶食七¶
日死未死一日邑令枉視之引&KR0013;覆靣僅見手指刀痕為¶
歎息治喪勒石紀其事¶
甄時用妻陳氏沛縣人知書年十六未歸時用病卒書夫¶
<pb:KR2d0017_SBCK_028-8a>¶
及已姓名寘諸懐自&KR0052;合葬¶
王成妻郭氏沛縣人年十八未帰成以别憤求死徃别郭¶
閉帷不見成䘚自&KR0052;郭請視殮不得亦自盡&KR0025;之¶
楊洪柱妻萬氏孝昌人未帰而洪柱病𠟵萬聞之為廢&KR0397;¶
食母曰若處子何為爾女曰&KR0048;疾不&KR0120;女終身無夫矣安¶
能無念訃至乗間閉户自&KR0052;死¶
工守仲妻程氏年十四未帰守仲䘚求視喪不可家人嘱¶
其妹伺之妹去自縊死¶
陳毓蕐妻浦民南直無錫人未婚而毓華䘚浦&KR0082;死&KR0025;之¶
家人伺宻女佯言𥬇自若伺稍&KR0520;晚竟投後門水死旌門¶
<pb:KR2d0017_SBCK_028-8b>¶
張維妻王氏湖廣枝江人甫受聘而維病䘚王慟絶食母¶
曰夫未結䄜何慟為女曰世𫠦為人婦必于帰乃名之耶¶
児委禽之日已属張矣求視喪勿得夜潜&KR0300;水死¶
張旺妻石氏沛縣人未歸旺䘚自&KR0052;以&KR0025;合葬¶
葉春妻丁氏徐州人未帰春䘚自縊殉春合𦵏旌門¶
呉汝璐妻殷氏徐州生員栢女未帰璐卆殷来視殮自&KR0052;¶
以殉合葬旌門¶
任士英妻王氏蕭縣人未帰夫病請于父母耒視湯薬及¶
䘚自縊以殉旌門¶
趙燭逺妻陸氏未婚而趙䘚徃謁舅姑為夫服&KR0394;課十餘¶
<pb:KR2d0017_SBCK_028-9a>¶
年而終¶
陳若英莆田人未及帰而夫舒生䘚瑛題詩見志不食死¶
蔣政妻張氏沛縣人年二十未帰政卆求視殮不得乗父¶
母視葬自&KR0052;死¶
素貞為茂苑平章女貞與中表王&KR0048;有婚&KR0666;之約為羊生¶
𫠦間母爽信&KR0082;令改適王&KR0048;死之貞一號而絶遺詩世多¶
珍重¶
卜息妻齊氏豊縣人年十七未帰萬暦中河决息溺于渡¶
息家不以聞齊踰年得死耗随一婢至渡口遺一舄自沉¶
及婢帰報而屍浮水矣旌門建祠¶
<pb:KR2d0017_SBCK_028-9b>¶
漳之西峯徐侯女字同里康光顕十六未嫁而光顕卆女¶
已失母則告其祖母必徃殮一哭為夫服服夫裏衣三年¶
闋求盡以殉塟家之人不許伺宻一日歡顏色曰吾&KR0025;諸¶
姑命吾生因出故𫠦求盡噐物命焚之乃及無俻于正月¶
之初六日以帛纒頸従夫柩側其鄉之陳布衣者為文𥙊¶
之郡縣有司咸親視葬¶
施氏女宣城人㓜字徐氏同里有豪某慕其色重購之為¶
妾施不&KR0025;訟其父于官百苦之且就簿施縫身衣完好紿¶
其父曰児䖏子詣公庭寕自固父不疑猝赴池死¶
曲夫人山東長山儒家女㓜字喬&KR0118;喬&KR0118;驟貧女父絶喬¶
<pb:KR2d0017_SBCK_028-10a>¶
&KR0118;另納他聘夫人心恨不能言及他帰夫人度必𬨨曲門¶
猝以剪衝㗋死喬遷迎入䘮且誓終身不娶登第厯籓臬¶
以女貞聞厯贈以其例繪像懸座啓䖏飲食必告之以側¶
室生子春秌工墓無不舉哀者其郷素浮薄是没率循¶
礼¶
何烈女泗州人父早背母病有奸詭夫婦僑居泗上使媒¶
紹母求為子婦淂聘帰之年十六&KR0186;携居淮之滿浦誘¶
以為娼㽞一賈人逼女事之女不&KR0025;憤自刎死賈以好¶
夫婦&KR0969;泗母不及察里聞之廵撫張敷華礼𦵏之此&KR0700;治已¶
未事也越五年旱陳都憲入亰阻淮女託夢言故即有郡¶
<pb:KR2d0017_SBCK_028-10b>¶
民康鎮上牒守楊遜奉陳命方表墓大兩淮通祠祀之¶
京衛趙指揮女字華亭張尚書　少子未帰　子病故姑徃¶
慰女願勿念死者児無福听若女請&KR0025;姑至張便留不肯帰¶
終夫䘮盡婦道父母强令帰寕閉門自縊死旌門¶
武昌女子生宦室甫離保字朱門習㓜學便知大義端荘¶
有礼不窺户外崇禎十六年流賊張献忠猝䧟武昌&KR0013;掠¶
以女良家好献之賊帥帥欲亂之&KR0186;投水賊姑待之女夜潜¶
題十詩誓死不二乆之&KR0013;逼以前詩繫臂乗賊間投江死詩¶
曰家郷一别已&KR0052;春此日&KR0877;羞到漢城忽下將軍搜括令¶
教人尚敢惜餘生一&KR0127;帆又説𬨨𩀱姑掩泪潜澘泣夜烏¶
<pb:KR2d0017_SBCK_028-11a>¶
𦵏入江魚波底後不留青塜在單于二厭聼驕児帯咲歌¶
畿回長歎嶺猿多青鵉有意&KR0025;王母空教人間設網羅三¶
生小叮嚀画閣時詩書曽頼母兄師濤声夜夜悲何極猶¶
憶挑灯讀椘辞(四)照影江間㡬度悲永辞鵉鏡歛蛾眉朱¶
門空説成佳配死後相逢搃不知(五)生來閨閣惜如珍何¶
事牽裾入水濵&KR0009;語双親休眷戀入江還是女児身(六)骨¶
&KR0079;&KR0127;辞弟與兄依人千里夢長驚帰䰟&KR0133;返家園路報向¶
双親已不生(七)生來猶是未簮笄身到狂瀾歎不齊逺渉¶
風涛誰是伴深深遥祝両灵妃(八)遮身猶是舊羅衣夢到¶
瀟湘何日歸河伯有心憐薄命東風只遶洞庭西(九)圗史¶
<pb:KR2d0017_SBCK_028-11b>¶
當年强觧親殺身自古以成仁簮纓雖愧非男子猶勝王¶
家共事臣按前詩四首頼字原係把字五首幾度二字原¶
係不勝字七首向字原係道字盖好事者為&KR0243;澤之知非¶
偽作志感者¶
　論曰未經望見栢舟已自靡他則與既帰而畢命者更¶
殊彼則情與義兼此則全乎其𫠦為義矣死與不死其¶
致一也而死難其不死似易而寔難¶
<pb:KR2d0017_SBCK_028-12a>¶
<pb:KR2d0017_SBCK_028-13a>¶
婦烮¶
　鄭洪妻石氏侯莭婦趙康妻𡊮氏(李傑妻張氏夏永昌/妻高氏魏相妻萬氏)¶
(孫林妻王氏/田鋭妻張氏)吳扶陽子&KR0716;霞妻汪氏吳賔&KR0733;妻汪氏¶
　　吳可寛妻戴氏余怡然劉氏朱元徳妻程氏汪彦雲¶
　妻洪氏景遇昌妻陳氏孫鋡妻杜氏𫿞循閑妻羅氏¶
　　松江陣氏徐州十六烈(陳洪謨妻岳夢㷱妻尹鎬妻/居澣妻劉孝妻金&KR1364;妻&KR0253;維)¶
(賢妻陳王道妻武金璽妻宿州張氏魏嘉賔妻杜元/禎妻李橑妻劉永源妻張有容妻張爵妻陳沅妻)¶
　豊縣二烈(孫継忠妻/韓永&KR0159;妻)䔥縣八烈(張冲奎妻張振鷺妻/郝惟肖妻㓂自謙妻)¶
(何拱瑞妻陳時鳴妻/何鳴漢妻縦爾冀妻)沛縣八烮(陳恕妻張化龍妻王/嘉仕妻卓冠倫妻吕)¶
(登瀛妻馮東魯妻郝/綦隆妻宗奪児妻)碭山縣十六烈(許璟妻谢文煥/妻劉㮡妻劉崇)¶
<pb:KR2d0017_SBCK_028-13b>¶
(隆妻毛九韶妻張拱辰妻薛鋭妻李&KR1090;謙妻向希堯/妻張文煒妻王國光妻湯執中妻汪&KR0098;&KR0167;妻卓士進)¶
(妻陳煌妻汪儀黄妻/苑守政妻王旦妻)豊縣五烮(周詩妻孫脩妻崔大/莭妻孫来榖妻朱焜)¶
(妻)孫景雲妻鍾氏龡縣六烈(汪永錫妻鄭瓛妻謝湯/妻汪一中妻汪應𪧐妻)¶
(汪應玄/継妻)鄭若濟妻䔥氏趙一鳯妻&KR0057;氏譚貴妻何氏¶
　　魏政妻張氏歸善丗陳氏章貞烈婉奴貞文進妻潘¶
　　氏¶
鄭洪妻石氏浦江義門人洪武中洪以内藏庫提點徔㘴¶
官罪達死妻當官賣石氏慟曰吾誓不辱為吾門羞絶食¶
八日不食伺之宻竟伺間引繯盡太祖聞之曰真不愧義¶
門婦也旌其門¶
<pb:KR2d0017_SBCK_028-14a>¶
安平烈婦張氏國&KR0004;歸太学翟徳徳偶盗同舎生衣物露¶
張恥之自縊死上聞以&KR0014;守父母之訓旌張氏門¶
侯莭婦四川巴縣人夫以罪戍松潘還溺死訃聞侯方栽¶
製自若或異之及𠕅報至則已持剪衝心而死¶
趙康妻袁民河南祥符人永楽中康至興文閣棧道墜江¶
死袁聞訃哀號奔至溺𫠦自&KR0300;&KR0025;之両月不得屍後水涸¶
二屍相抱崖側&KR0457;旌門同邑李傑妻張氏年十八帰傑踰¶
年傑卒遺命改適張泣自矢嘱匠為大其棺棺成自&KR0052;死¶
為併棺而塟又夏永昌妻高氏嫁三月而永昌卒髙年十¶
九&KR0082;&KR0025;之母為曲觧高曰百年縂盡卒自縊魏相妻萬氏¶
<pb:KR2d0017_SBCK_028-14b>¶
帰相卒萬年二十有一祖姑王覘高有决志引登楼共卧¶
&KR0120;託取水下楼自縊死孫林妻王氏林病禱代死不得自¶
&KR0052;&KR0025;之孝子田鋭妻張氏鋭常刲股愈母病母卒廬墓三¶
年孝子有甥宿孝子廬夜殺隣客盗其財連孝子逮獄死¶
屍岀墻為之崩張號哭遂&KR0025;死時號祥符六烈¶
呉扶陽子福建晋江人刑部&KR0048;何琚縱妻也琚羸病且卒¶
剪髮納琚䄂中以殮断一縑為琚䰟帛而自藏其半為後¶
用為文𥙊琚許以&KR0025;死訣内外親以書自盡¶
&KR0716;霞妻汪氏浙江烏程人年十六于帰踰年而寡忍死奉¶
姑十九年姑卒服三年除服不食死¶
<pb:KR2d0017_SBCK_028-15a>¶
呉賔&KR0733;妻汪氏南直徽州人賔廷病且革汪以死訣請夫¶
𫠦繋綉𢃄吿舅姑曰叔嬸可侍飬也無湏氏矣母百䕶之¶
伺間夜&KR0120;引綉帶以盡¶
吳可寛妻戴氏南直徽州人可寛䘚絶食不欲生家人伺¶
之宻至五日啜粥更衣盥&KR0808;如常防弛登閣自縊年二十¶
有三旌門¶
余怡然妻劉氏陕西人𠫵政煥之女怡然䘚求死&KR0025;之百¶
防不得間乃絶食二十三日而死&KR0025;祀莭烈陳継儒為記¶
朱元徳妻程氏元德病卒求死不淂間閲三七闔户自經¶
汪彦雲妻洪氏為司空桂渚女彦雲試&KR0063;天及格而&KR0167;乙¶
<pb:KR2d0017_SBCK_028-15b>¶
之憤疾䘚喪帰洪氏絶食十二日死旌門¶
景遇昌妻陳氏南直崑山人帰昌不一年昌夭陳曰夫去¶
未逺也願徃追之既畢殮闔户自&KR0052;¶
孫鋡妻杜氏鋡孫相國愷陽子高陽人早卒社傷其夫病¶
母為覔醫謝曰未亡人寕露脫診視耶絶粒七日死¶
嚴循閑妻羅氏華容人貌&KR0397;為𫠦棄乆之循閑病侍湯薬¶
二百餘日卒不&KR0120;羅不以其棄誓必死&KR0025;之縊扵棺之側¶
家人為同穴而封¶
松江陳氏年十八歸胡氏子為人奴&KR0010;餘胡死翁姑欲更¶
適之陳慟不可隣嫗曰守莭名閥事汝胡自苦陳曰烈不¶
<pb:KR2d0017_SBCK_028-16a>¶
更二豈以家世哉乗夜閉戸自經死¶
徐州十六烈陳洪謨妻王氏為訓導三槐女年十八自&KR0052;¶
殉夫死其姊適蕭縣生員岳夢熊亦殉夫死並旌又尹鎬¶
妻霍氏年二十居澣妻孟氏年二十劉孝妻李氏孝卒五¶
日不食金&KR1364;妻陳氏年十九蔣維賢妻張氏諸生陳王道¶
妻𪧐州張氏諸生武金蘭妻亦宿州張氏魏嘉賔妻張氏¶
杜元禎妻王氏李榛妻曺氏劉永源妻楊氏永源卆不食¶
十四日太學生張有容妻李氏張爵妻石訓導天衢女陳¶
沅妻彭氏皆自縊殉夫死¶
豊縣二烈孫継忠妻周氏韓永慶妻左氏皆年十九自&KR0052;¶
<pb:KR2d0017_SBCK_028-16b>¶
殉夫死¶
蕭縣八烈張冲奎妻徐氏奎死不食七日又張振鷺妻王¶
氏割股療夫病不愈郝惟肖妻李氏㓂自謙妻杜氏何拱¶
瑞妻杜氏歸夫家甫数日陳時鳴妻翁氏何鳴漢妻計氏¶
縦爾翼妻宋氏年二十俱自&KR0052;殉夫死以上俱旌门¶
沛縣八烈陳恕妻姜民張化龍妻胡氏王嘉仕妻張氏卓¶
冠倫妻張氏諸生吕登&KR0801;妻鄭氏馮東長妻張氏郝綦隆¶
妻周氏宋奪児妻張氏俱自經殉夫死¶
碭山縣十六烈許璟妻刘氏&KR0004;投舍後池不得死三日自¶
經又謝文煥妻程氏年十七刘爆妻吴氏劉崇基妻李氏¶
<pb:KR2d0017_SBCK_028-17a>¶
年十八見劉氏之殉夫璟感之及崇基䘚亦皆自縊以殉¶
四叚氏一為毛九韶妻克舟女年十六帰韶韶䘚欲殉不¶
淂嵗除墓帰觧衣授嫗報其母云病急耒視来已氣絶于¶
繯矣一為太學生薛鋭妻主溥&KR0733;光女割股療夫不&KR0120;&KR0025;¶
之一為諸生張拱辰妻克諧女十九帰辰辰為盗𫠦殺氏¶
以有娠不死及産子五日夭姑慮變與啓居不食九日姑¶
不淂已曰聼汝&KR0167;&KR0120;飲食遍謝諸戚夜縊死一為李崇謙¶
妻以孝聞夫䘚自縊伺脱輙不食故為歡𥬇以弛家人之¶
防淂間縊死向希堯妻朱氏十八帰堯堯疾革誓死&KR0025;既殮¶
索色服扵母家姑防之不食七日觸夫棺號膓断死張文煒¶
<pb:KR2d0017_SBCK_028-17b>¶
妻汪氏㓜習孝&KR0052;事舅姑盡禮煒疾死遺孤方八月汪語姑¶
孤非成人相吾志决矣北空拜其父起自&KR0052;以殉諸生王¶
國光妻焦氏太學湯執中妻張氏諸生汪&KR0098;&KR0167;妻郭氏諸生¶
郭卓士進妻王氏咸殉夫死王觸棺破額死&KR0057;烈年但二十¶
耳陳煌妻汪氏汪儀黄妻張氏年甫十九苑守政妻展氏¶
王旦妻陳氏咸殉夫死¶
豊縣五烈諸生周詩妻李氏夫死不飲食者七日乎製素¶
服拜别翁姑及父母&KR0025;容自&KR0052;盡諸生孫&KR0113;妻王氏崔大莭¶
妻戴氏儒士孫来穀妻王氏儒士朱焜妻李氏年十六以上¶
皆自殺殉其夫¶
<pb:KR2d0017_SBCK_028-18a>¶
孫景雲妻鍾氏浙江上虞人景雲以進士令玉山病革且¶
死鍾一號欲絶將發䘮宻理殉塟𫠦湏更設一&KR1675;于靈几¶
之傍語其姑曰使無叔伯妾存菽水今伯叔俱在妾無慮¶
矣語畢扄戸自縊死年二十有五&KR0457;旌門¶
歙縣六烈汪永錫妻孫氏永錫病且卆語孫子侍吾病良¶
疩願天授嘉耦以報汝孫哭曰以二君而為報疑妾矣先¶
永錫十日自縊又鄭瓛妻汪氏瓛客死忍死事姑姑卒自¶
縊&KR0025;之謝湯妻汪氏已舉子湯病狂家人禁別室㑹倭入¶
湯出走里人誤傳湯死倭㑹湯子亦死汪欲自盡&KR0025;湯翁¶
防之令小姑伺卧&KR0120;忽紿小姑間投河死原任按察副使¶
<pb:KR2d0017_SBCK_028-18b>¶
汪一中妻陳氏封孺人一中死吉安之難䘮歸陳不食死¶
汪應宿妻鮑氏應宿遺命以鮑年少令再醮鮑請先待地¶
下飲薬死汪&KR0063;玄継妻李氏帰三嵗而應玄卒自&KR0052;以&KR0025;¶
鄭若濟妻蕭氏福建興化人居冮口嘉靖中倭至若濟遇¶
害蕭方城居聞之岀投江橋死¶
趙一鳯妻&KR0057;氏南直崑山名家子也通曉書義少字一鳯¶
諸生一鳯父鏞郷進士貧不能授子室脱身贅于&KR0057;已而¶
試不利邑邑病卒遺孤二已二孤殤趙殉一鳯志决㑹其¶
族人利趙遺奩&KR0082;令更嫁趙取石&KR0069;枯其目自廢以絶他¶
志送夫葬引一棺自随墓成即自縊左右脫之復觸石額¶
<pb:KR2d0017_SBCK_028-19a>¶
裂竟仰卧棺中死詔旌其門¶
譚貴妻何氏廣西人年十八夫卒自刺貞莭孝順四字于¶
膊不㕥示人永矢㕥老子汝萬暦中舉本省觧元¶
太原衛大理寺副魏政妻張氏夫亡哀毁嚙臂撾面已而¶
自縊死¶
歸善世妻陳氏太倉人十九帰善世崑山二年而善世病¶
卆善世遺命陳大帰與寡母老陳曰非禮也㕥死&KR0025;便善¶
世難之則曰妾有四冝死無子年少翁姑自有子奉飬衣¶
食無累翁姑竟自縊死¶
章貞烈十八帰金生一桂桂病殆章與訣必&KR0025;君則㕥家¶
<pb:KR2d0017_SBCK_028-19b>¶
人伺力不得如約姑曰吾少子方抱即吾一旦誰與立者¶
湏少子成人而惟吾媍章曰諾季長二十湏娶矣姑又曰¶
媍但忍死待其生子時扵是翁姑老且死媍為成礼告人¶
桂在𫠦不得已也諸不能待矣㑹見其兄子遠&KR0025;京師帰¶
章失父母兄客乆不見見兄子如兄也歡然帰祭其父母¶
還祭翁姑扵墓及其夫帰而闔户誦&KR0052;十餘卷嗣寂無聞¶
家人排入之則已付尺組矣忍三十年而&KR0025;容如前約¶
章婦婉奴年十六歸章章逸少年也相得歡婉奴麗絶通¶
音律能㕥耳受信手口便工不煩指授益鮮文義每㕥小¶
詞&KR0009;意綉刺其餘能而少年貧為某門下客某性戾决見¶
<pb:KR2d0017_SBCK_028-20a>¶
婉而悦之謬憐客甚恣積負于客不取已而遣客他之使¶
婢紿婉内夫人&KR0133;請教婉不疑則之内不見夫人惟某之¶
擎拳屈項側足低聲躑躅而求婉合也婉怒呼天不幸為¶
女子婉生而男丈夫安得有是事急引剪刺㗋猝不當㗋¶
某急持之移閉他園而重貲園姥沈令朝夕欵語婉飲食¶
啓居惟𫠦湏章帰則曰内夫人留婉婉病章心知為某𫠦¶
刼㕥積負故不敢問㣲曰即&KR0082;吾婉吾陳婉為夀奈何計¶
取之又曰婉不知自全婉有某矣盖未知婉義絶而幽禁¶
諸状也語頗為某𫠦覺某怒吾弛大惠于章章𫠦有長物¶
何足吝此吾婉矣豈容章通思量麾章去如不去婉扵章¶
<pb:KR2d0017_SBCK_028-20b>¶
之心吾曲算章章百身不贖也章微而儉不能有𫠦言方¶
潜避而某伺婉歡力猝不得婉日嗟嘆覬逸出而防𫿞作¶
諸惮傷詞成帙楷書法益㕥朱評每自吟一篇淚與聲下¶
便為男子武行庭中数匝又曰婉生而男丈夫安得有是¶
事有句云今生已學男児拜只待&KR0161;眉及後身常手利剪¶
以湏某恐不多至乆之度不能生事章廼自製儒冠一冠¶
以黒綾欵式如意二紫褶稱身襲以素裏自縁長𢃄為男¶
子襪履線痕清明可数&KR0130;窄三寸許又治衾枕俱綉錯非¶
常觀曰吾服是見吾章地下則相抗禮若朋友軰折腰非¶
&KR0167;前呌萬福時矣更書一素箋婉即死有如不以冠服衾¶
<pb:KR2d0017_SBCK_028-21a>¶
枕&KR0025;婉者婉必為祟立碎之時風雨夜牢燈為暗淚積盈¶
案&KR0120;繯梁而盡盖前諸状園姥𫠦熟察㕥為常勿防急告¶
某某亦悔如其言㕥之棺越日園姥忽為婉言速報吾章¶
吾淂請為男子矣某懼醮三日姥廼為姥言¶
貞文進妻潘氏睢州人帰文進文進㑹試病卆氏聞訃痛¶
絶柩至取夫𫠦遣𢃄自經死¶
　論曰烈以一時而貞則終其身似較難但持之乆而克¶
　全者或出扵詩礼之門防範之素寠貧之𫝑非此不可¶
　知故貴其一時决也丈夫立朝䖏變常以愛其生為百¶
　世𫠦唾而&KR0127;望之閨閣中也㦲¶
<pb:KR2d0017_SBCK_028-21b>¶
<pb:KR2d0017_SBCK_028-21b>¶
婦孝¶
　　錢瑛妻張氏石孝女杜元昭妻費氏陳細秀莫氏婦¶
　　　李氏婦吴三娘¶
錢瑛妻張氏瑛字可大江西吉水人年十三郷薦元末兵¶
亂祖梧岡為賊所執瑛請以身代得免妻張復避賊伏叢¶
莾中賊執其姑去張冐出告賊姑老矣願代姑縶賊果縱¶
姑去張䄂出二鞋訣姑無著此鞋矣及姑行稍逺擲地不¶
行大罵賊見害¶
石孝女新昌人父潜洪武&KR0004;㘴事繫京獄逃獄歸匿妻吴¶
氏家吴惧連夜殺潜投入窖中妻隐恨不言孝女襁褓耳及¶
<pb:KR2d0017_SBCK_028-22a>¶
長問父母告以故永楽初或勸以女字吴之族子孝女悲憤¶
不從强歸夫家禮未畢雉&KR0052;室中衆不觧其故母仰天號¶
曰吾女不肯事&KR0311;遂至此有司為治殺潜之罪¶
諸生社元昭妻費氏平陸人元昭卒賞年僅二十撫孤事¶
姑孝謹及姑卒自&KR0052;從之¶
陳細秀江西金谿人父宣遘疾幾殆細秀年十四或語縣¶
中軍山懸崖千仭禱疾者拾身崖下則立愈細秀偕其祖¶
徃觀軍山躡危䖏&KR0205;躍下祖以為必死即深谷聞其声體¶
股無恙咸以為孝&KR0105;所感歸而父愈¶
莫氏婦廣東新㑹人城&KR0013;圍食盡至殺民以食兵有莫氏¶
<pb:KR2d0017_SBCK_028-22b>¶
婦者兵以其姑老將食之婦叩頭請以身代兵釋姑而竟¶
食婦又同縣李氏婦兵&KR0082;食其夫婦以夫無子寕緩夫死¶
亦請代兵果存其夫食婦及圍觧一人遇兵于𡍼&KR0205;下拜¶
涕泗不止兵愕曰吾何㤙於若力請&KR0120;其人固不起曰清¶
明近人各省墓吾父母妻子皆在公腹吾何之恨不能一¶
漿澆公腹耳明季事也¶
吴三娘福之晋江人歸吴而夫行三也三無頼婚半月託¶
謁婦翁不歸三父母𫉬三屦荒丘疑三娘與所為表兄某¶
者亂而死三訟之官三娘之父與表兄者不勝刑誣服数¶
月獄死三娘在獄三載三歸里人驚詢之則悅一𢍆弟入¶
<pb:KR2d0017_SBCK_028-23a>¶
粤而以一弃屦絶家人之望于是出三娘三娘罵三汝無¶
行而殺吾父及表兄且玷吾名官笞三慰諭三娘三娘曰¶
吾與三訣矣縊死¶
　論曰女死其父母與死其翁姑搃名曰孝然翁姑以義¶
　合較出至性更難若以夫無行而致殺其父死以自明¶
　又一孝格也¶
<pb:KR2d0017_SBCK_028-23b>¶
　婦白寃¶
　閬州太守妻王佇妻林淑圓汪欽妻周氏李玉英¶
宋氏浙江金華人濓族女也嫁于衢之閬州守府推官&KR0013;¶
罪連及守累死家人戍金齒衛宋奉姑以行方行㓜子病¶
以死至常徳題詩郵壁間自陳寃苦使者以聞太祖憐而¶
釋之賜以閬守之禄飬其姑¶
王佇妻李氏佇為山西河東驛驛丞彂蒲州知州徐孚千户¶
孫綸枉法反為𫠦中論死氏以夫獨子願代死存夫並釋之¶
林淑圓者福建莆田人父時永樂中進士坐事𤼵营建北¶
京淑圓方七嵗擊登聞訴寃仁廟&KR0101;國矜其幼宥時¶
<pb:KR2d0017_SBCK_028-24a>¶
山隂周氏女年十九適蕭山汪欽欽早卒盗刼欽家殺欽¶
父湛去無人報&KR0311;周挺身走京師鳴寃竟𫉬盗三十人肆市¶
李玉英姚英千户雄女為継母焦氏𫠦誣䧟極刑玊英&KR0025;獄¶
中具書令其妹姚英上之淂釋置焦氏于法¶
　論曰叩閽出巾幗皆淂請豈但慰情勝無㢤¶
<pb:KR2d0017_SBCK_028-24b>¶
　　婦死㓂烮¶
　　陳淑真(夏氏/藺氏)唐方妻丁氏郭丑謝氏婦邵縉紳妻陳氏(弟/縉)¶
(纓妻/黄氏)黄三苟妻陳氏呉金童妻莊氏唐貴梅(張隆/嬌)¶
　　　　&KR0541;門婦張倉女四桂曽景韶妻鄧氏陶恒妻楊氏¶
　　　徐亜長林淑殟張卿女(高鼐妻武氏/趙鉄妻陳氏)張桂秀張貞¶
　　　　女俞烮女㳺銓妻張氏李華妻胡氏許希曽妻錢欽¶
　　　　妻茅氏興化鄭文煥継妻郭氏䓁四十六人趙尚¶
　　　　貞董線娘蔣九逵母呉氏陳開先妻郝氏張士栢¶
　　　　妻陳氏梁㕥樟妻張氏黄𪔂妻宋氏王冶新妻黄¶
　　　　氏陳于殿女王前士妻李氏張聮奎妻何氏王基¶
<pb:KR2d0017_SBCK_028-25a>¶
　　　　紹妻馬氏任如龍妻項氏刘貴姐縱鯤躍妻吴氏¶
　　　　高荆娲楊自秀女摇全哥馬&KR0063;科妻陳氏雪梅周¶
　　　　祚永妻王氏何湖妻縦氏任國寳妻戴氏熊夫人¶
　　　　宋氏潘鵬妻楊氏黄廷諌妻陳氏同其妹呉信妻¶
　　　　王氏尹熈華妻呉奎妻張氏都城女子張氏李氏¶
　　　　姑媳孫冝人林頴新妻李氏弟𪔂新妻劉氏張綖¶
　　　　妻呉光扆妻謝氏錢澐生妻陳氏利&KR0063;昌女沈&KR0375;¶
　　　　華女麦名世女(妹二姑受/年妻周氏)賴度妹丹陽婦來氏謝¶
　　　　薦妻張氏易為昇妻汪氏宗正妻斯曰福妻黄氏¶
　　　　𫿞金妻王氏&KR0937;女塘橋女羅田女淄二女慱羅韓女¶
<pb:KR2d0017_SBCK_028-25b>¶
　　　張欽臣妻金氏長沙何氏女紉蘭方氏楊自¶
陳淑真江西新建人七&KR0010;能誦詩皷琴漢友諒㓂南昌淑¶
真取琹弹之曲終泫然流涕曰吾絶絃于此乎父母恠問¶
之曰城䧟必辱女將先之明日城垂䧟赴東湖㕥死時同¶
邑李宗頥妻夏氏城破為亂卒𫠦扼舒汚之夏紿卒近井¶
傍先投女㕥身&KR0025;之李宗頥入國朝官歴禮部尚書終身¶
不娶吉安藺氏漢兵&KR0082;暴之手刄其子題詩扵壁自剄有¶
曰孤児豈忍更他姓烮婦何曽事二人¶
唐方妻丁氏字錦奴洪武中方為山東僉事坐法死妻子¶
當没為官奴押卒欲挑錦奴從錦奴借梳掠鬂錦奴擲與¶
<pb:KR2d0017_SBCK_028-26a>¶
之比還不受度或不免行至隂澤崖峭水深猝投水中衣¶
厚未沉㕥手歛裙随流而逝後人稱其處曰夫人潭¶
郭丑字道安&KR0047;直六合人通詩書父絶憐爱之適同邑鄭¶
玄克脩婦道其舅有𢙣念丑曰人倫之変難㕥語人潜出¶
沉河㕥死洪武十年也&KR0287;楊子西河清水潭上一日玄克¶
夢其來車馬儀衞甚都曰妾今在長蘆水府掌鈎考人間¶
善𢙣次夕其姑夣亦如之長蘆去城&KR0047;二十五里¶
松江謝氏婦夫不臣燕死詔謝配象奴不從題詩衣𢃄間¶
赴武㝎橋河水死¶
卲縉紳妻陳氏弟縉纓妻黄氏福建上杭人正統中鄧茂¶
<pb:KR2d0017_SBCK_028-26b>¶
七作亂執二婦欲犯之紿賊即𬨨空舍可&KR0025;行至梅谿陳¶
抱児與黄並&KR0300;水死越三日屍浮児尚在抱成化中旌門¶
王三苟妻陳氏字小奴浙江臨海人三苟出傭作為虎啣¶
去小奴執門　&KR0108;逐虎拽持夫足于虎口中虎驚疑去三¶
苟歸而死村中稱為女衘史圡豪㕥其有姿強娶之小奴¶
詭稱奠亡夫釋服而嫁乃窃出舍側二里許姜潭上属襁¶
綴女碎靣毁乳投潭而死知縣孫振望哀而葬之卹其孤¶
成化中賜旌表¶
吴金童妻荘氏廣東海康人成化中随夫避賊于新㑹傭¶
作劉銘家銘見荘容好欲犯之乃謀于鄉人梁狗拉金童¶
<pb:KR2d0017_SBCK_028-27a>¶
入海捕魚因椎殺之越三日莊徃覔夫海濵見屍&KR0013;縳測¶
為銘𫠦害恐復不免歸携㓜女赴海抱金童屍㕥投三屍¶
随流遶銘門不去鄉人收葬之未之知也後梁狗&KR0059;泄于¶
人有司捕銘抵并狗寘之法奏聞旌表逢春䓁收葬之義¶
唐貴梅南直貴池人夫姓朱貧而弱有老姑悍且滛少與¶
徽冨啇&KR0059;弘治中冨商復至池省老姑見貴梅而悦之宻¶
㕥金帛賂姑姑利其有誨婦滛百端弗聼&KR0071;以炮烙体無¶
完膚乃用不孝訟于官官入賂極刑令惟姑𫠦命姑乃保¶
出之戚黨咸勸其&KR0269;實婦曰全吾名而汚吾姑非孝也將¶
復䘚訟貴梅不得已夕易袿襡&KR0052;于後園古梅𣗳下及旦¶
<pb:KR2d0017_SBCK_028-27b>¶
姑不知也手持枽杖欲入室挺之見無有跡古𣗳知其死¶
大慟或語姑若憐婦如此何以訟之官姑宻語𫠦暱恐啇¶
索前金帛吾無以為家自是梅花時隠隠常見貴梅現形¶
冉冉没楊慎為之作傳有張𨺚嬌者廣東興寕人嫁扵陳¶
其姑有外行辱之請帰寕自縊而死旌門¶
陡門婦南直宣城人正徳中夫婦居陡門㑹大旱偕其夫¶
行乞金寳圩婦羞澁不成乞夫與約曰爾止此還當飼汝¶
去数日不返圩人唐甲者悦其貌邀與俱帰不可遣妾孥¶
数軰誘致之堅不徃與之食堅不食夫卒不帰遂餓㕥死¶
張倉女四桂㓜䘮父與母貧居紡績未字里中𢙣少年王¶
<pb:KR2d0017_SBCK_028-28a>¶
宰素窺&KR1486;之女持𫿞不得間他日母出宰踰垣逼之女㩀¶
其床欄欄断終不奪宰急㕥鍤断其頭去事露宰服罪¶
曽景韶妻鄧氏稱閨秀江西新淦人正徳中盗至其室景¶
韶火室一面以疑賊鄧扶姑及其子從火中出走卒為盗¶
𫠦得卑辭&KR0133;㕥身為姑與子請命盗許之頋姑與子已遠¶
乃擲地罵不絶口竟遇害後人來死𫠦徃徃見黒&KR0148;如車¶
輪¶
陶恒妻楊氏廣宗縣人也正徳間流賊剽椋𫉬楊欲汚之¶
楊罵不屈賊怒&KR0350;之𣗳刳其腹至死罵益厲嘉靖中旌表¶
郭東山妻王氏東山南直冝興學生也東山早卒王寡居¶
<pb:KR2d0017_SBCK_028-28b>¶
有&KR0025;子英無禮于王間執王左手王㕥為汚執刀立断之¶
嘉靖中旌表¶
徐亜長東莞徐添男女也添男為徐氏僕徐氏有飬子進¶
旺悦亜長&KR0082;&KR0059;之強之荳田不得亜長語進旺曰吾聞古¶
寡婦断手事吾何㕥生為遂投北洲江而死¶
林淑媪廣東瓊山人許沈氏子未嫁沈卒淑媪即日去盥¶
&KR0808;朝夕哀慟㑹海㓂掠其家林急投海賊救之欲殺其父¶
母以逼其&KR0025;女曰辱吾身及吾父母義不可嚙舌以死賊¶
卒䆁其父母¶
張卿女碭山人年十六正徳中流賊破城&KR0013;執憤擊賊面¶
<pb:KR2d0017_SBCK_028-29a>¶
&KR0013;割掌復加三刄死同邑高鼐妻武氏遇賊賊&KR0059;與之食¶
投食地大罵&KR0013;殺又趙鉄妻陳氏居村賊至焚其家投火¶
死¶
張桂秀江西浮梁人父母槌綿以生字桂秀凌氏子凌日¶
貧落父母&KR0082;更嫁冨少年惧女素剛不可奪乃佯岀囑少¶
年逼近之女覺紿曰俟沭浴㕥&KR0025;浴竟執父𫠦業綿搥&KR0108;¶
擊少年少年昏仆女自&KR0052;死既𦵏墓草&KR0068;不生¶
張貞女&KR0047;直嘉定人嫁扵汪翁老嗜酒嫗多與𢙣少&KR0059;有¶
胡巗者&KR0082;&KR0025;嫗通貞女百誘不可得一日直逼其&KR0230;貞女¶
大呼殺人殺人持杵擊巗嫗恐事泄與巗共縳貞女椎斧¶
<pb:KR2d0017_SBCK_028-29b>¶
交下貞女死共舉屍欲㓕之屍重不可舉乃縦火焚其室¶
事聞官直之嫗謂巗曰汝謂姑殺婦無死今如何巗既抵¶
罪亦㘴嫗死令暴嫗屍縣貞烈祠前母得収其家収之雷¶
両暴作群&KR0017;啾啾来逐既㕥貞女主入烈祠先三日前祠¶
傍人夜聞皷楽聲&KR0025;祠中出祠柱中出火¶
俞烈女浙江永嘉人早寡母窘衣食&KR0082;令改適烈女不&KR0025;¶
赴水死不得母乃𠕅嫁郡人劉斌烈女依焉怏怏不自得¶
亾何母死斌前妻子遣婢潜説欲汚之女怒唾其面一日¶
斌出前妻子挟刄臨之女厲聲不奪前妻子急竟刺殺之¶
斌帰䖏前妻子死而郡中大旱守何文淵露禱不應曰郡有¶
<pb:KR2d0017_SBCK_028-30a>¶
寃乎耆老白其事文淵徃𥙊女墓天立雨¶
貢士㳺銓妻張氏福建政和人嘉靖中㓂發建寕張誨其¶
未字季女曰女爱其身必明于素無何賊䧟政和張曰省¶
前誨乎女曰頷之即赴井死張随之萬暦中旌表¶
李華妻胡氏江西南城人嘉靖十九年随父逺啇姑易氏¶
與𢙣少徐璉等日滛縦胡貞白自誓時時切諌為𢙣少𫠦¶
恨遂同易氏謀殺之上聞賜𥙊祠名哀烮¶
許希曽妻高臨人嘉靖中被賊𫠦執不辱見殺¶
諸生錢欽妻茅氏浙江烏程人嘉靖中避㓂安固村&KR0013;執¶
不辱投河賊刳胎而死旌門¶
<pb:KR2d0017_SBCK_028-30b>¶
興化死莭四十六人嘉靖中倭難竹原任知縣鄭文煥継¶
室郭氏鄭任妻陳氏黄妻高氏城䧟賊執欲汚之並罵不¶
屈&KR0013;害庠士林&KR0026;頥妻柯氏劉継荗妻唐氏周大左妻㳺¶
氏鄭東野妻陳氏林觀文妻陳氏鄭肇妻鄒氏李啓謨妻¶
黄氏鄭曰新妾䔥翠環或死于刃或死于火或死于池井¶
縂拒賊死布衣陳復拱妻黄氏李𡍼妻陳氏呉緒妻鄭氏¶
林&KR0733;凖妻黄氏林廷華未娶妻鄭氏黄&KR0375;志継妻翁氏王¶
大勲妻張氏媳朱氏呉&KR0063;桓妻陳氏黄士寵妻陳氏郭景¶
順妻何氏阮有道妻黄細娘弟道充妻陳氏陳在良妻方¶
邵娘黄河妻陳氏皆少年自縊死又西門女子二丱女工¶
<pb:KR2d0017_SBCK_028-31a>¶
溝頭池嫗北門嫗紅衣女子皆未悉其家其中最烮庠士¶
林湏恭妻劉氏拒賊剸腹屍仆地猶手執裩襠賊感之為¶
具棺殮高翰妻翁氏抱姑哭賊殺姑礪刄其頸翁伸頸試¶
刃賊復殺其㓜子行砍汝矣必不&KR0025;見害宋茂淳妻張氏¶
賊逼之具粉脂使自餙張號詈盡碎其具賊&KR0082;殺之承㕥¶
刄不得已禁宻室乃潜出抱乳児下井死蕭氏二&KR0276;婦皆¶
林氏姆夫竒烈嬸夫其昭姆投児城外下城&KR0025;之傷足尋¶
卒嬸毁面易乞人服&KR0025;城門岀遇賊&KR0013;傷力䕶其児傷創¶
卒林承芳妻鄭氏遇賊罵不從賊怒割左耳罵愈厲復割¶
其右耳又復罵賊大怒割其鼻劉氏二女姊妹也姊年十¶
<pb:KR2d0017_SBCK_028-31b>¶
七賊犯之厲聲曰我名家子也賊不知云何舌人具㕥對¶
賊欵俟之頃賊縱火姊投火死復犯妹妺紿舌人吾固&KR0133;¶
&KR0025;姊屍未化不忍也賊喜&KR0018;薪為諸酋先火熾妺復赴火¶
死水関旁女子&KR0013;執罵賊断其舌寸斬焉後村婦客色甚¶
盛不汚請刄賊恋之閑之室乃自垢其面請死賊復不忍¶
復㕥火燬其面皮抉之如&KR0746;得免釘壁女子者抗賊不屈¶
賊怒釘其手足于梅峯寺前之壁㕥死槐𣗳下女子與父¶
同執賊責父贖金女曰留貭我而父徃取金遂見害里仁¶
坊女子島夷入㓂不亂&KR0013;裂腹破隂死浮水莫得其姓氏¶
趙尚貞廣西江華趙志倫女㓜聦慧常辟纑燈下聞其弟¶
<pb:KR2d0017_SBCK_028-32a>¶
讀書聲因通文義𨺚慶&KR0004;冨川苗亂擄尚貞怒罵不行賊¶
割髮恐之罵益厲賊繫頸拽之尚貞乗間抽賊刀刺賊肋¶
群賊大怒断其手足支觧㕥去¶
董線娘福建浦城李遇陽妻遇陽𦘕史㳺二十年歸数月¶
復去線娘勤績飬其舅姑遇陽音信絶矣舅没夫之兄潜¶
與姑詐為夫書囑改嫁線娘痛哭自縊姑憐而止之及姑¶
殁歸依其兄萬暦中乃知𦘕史贅馬瑚府冨人挟資千金¶
物故線娘號曰吾可㕥死矣遂不食死¶
蔣九逵母吴氏天啓中九逵随父任蜀父卒任九逵年十¶
三與母呉氏羈不得帰適安酋難作執九逵去母誡之曰¶
<pb:KR2d0017_SBCK_028-32b>¶
賊但奴汝耳若犯我我必死㕥報汝父九逵去而呉復見¶
執偽語賊曰前&KR0013;火處是吾家急取吾藏路遇其姊邵氏¶
婦呼與俱並竄入火中死¶
陳開先妻郝氏䔥縣人崇禎流賊破城投火死人望見火¶
光中現荘𫿞相而去¶
張士栢妻陳氏南直呉江人早寡士栢之兄士松艶其𫠦¶
遺得聘逼陳改適傭奴張程強至其家陳輙破釜求自盡¶
乃帰其父張訟縣縣令云聞若帰張已定情三日矣陳憤¶
罵令令責父償松之𫠦得而異之陳㕥定情三日之疑不¶
白走廵按御史之庭呌寃伏他不&KR0120;迹視之已剸刄于頸¶
<pb:KR2d0017_SBCK_028-33a>¶
死矣閲其衣衣盡復遍紐其周折之䖏御史難其義官殮¶
之士紳咸為致奠合𦵏其夫栢旌門¶
梁㕥樟妻張氏北直清𫟍人㕥樟㕥進士令啇丘崇禎壬¶
午賊攻城急張氏訣㕥樟曰賊入與此楼俱燼令其僕楊¶
材積薪以侍㕥樟督死士𢧐城下㑹知府某有外心城䧟¶
㕥樟衝刄創仆不&KR0120;張氏令舉火署中三十餘人皆盡有¶
老嫗&KR0025;楼上擲九&KR0010;子&KR1858;火外僕王政&KR0018;之逃㕥樟救甦¶
不死啇丘人祠張氏&KR0010;𥙊之¶
黄𪔂妻宋氏蕭縣人崇禎中流賊𬨨朱珊鋪𪔂&KR0013;傷宋與¶
媳歐陽氏咸&KR0013;執不汚見殺¶
<pb:KR2d0017_SBCK_028-33b>¶
諸生王冶新妻黄氏山東濟&KR0047;人為黄茂材女崇禎乙丑¶
賊至執其父弟女請㕥奩資贖父弟賊曰必汝贖乃可女¶
欣然曰果活父弟何惜比身逐釋二人女度行逺乃曰誰¶
&KR0082;得我者賊喜争曰我也我也㡬互閗不觧女乃㦸手大¶
罵吾十五弱恨不椹汝胸扼汝㗋啖汝血冶新妻百不辱¶
賊怒櫕殺之¶
胡山民陳于殿女徐州人年十六崇禎中流冦至執逼之¶
罵不&KR0025;&KR0013;刄死¶
王前士妻李氏年十五崇禎中避流㓂劉村村破&KR0013;執罵¶
不&KR0025;&KR0013;刄死¶
<pb:KR2d0017_SBCK_028-34a>¶
張聮奎妻何氏冝城人崇禎丙子賊逼城何氏與子順童¶
猝遇賊賊㕥其都欲奪之何抗詈不屈見殺順童伏抱母¶
屍號賊復殺之¶
王基紹妻馬氏䔥縣人流賊破縣基紹&KR0013;殺馬見執不奪¶
死¶
任如龍妻項氏蕭縣人賊破城翁與夫俱見殺項&KR0013;執不¶
辱死¶
劉貴姐陕西清澗人崇禎庚午流賊破神崖寨擄去廹脅¶
不&KR0025;投崖死¶
縦鯤躍妻呉氏䔥縣破&KR0013;執不從数刄不死尋夫屍殮訖¶
<pb:KR2d0017_SBCK_028-34b>¶
自經¶
高荆媧陕西淳化人年十六為賊𫠦執逼之不&KR0025;盛列金¶
帛誘之復不得割髮裂衣至断其喉而死¶
楊自秀女蕭縣人崇禎中流賊&KR0082;汚之不&KR0025;破屍松下後¶
人月夜其死處隠現見女形不㓕¶
摇全竒随父士奇𠫵將京師甲申國変賊偽權將軍欲納¶
之不辱因囚其父母弟姊以脅之復不可已而與父母弟¶
姊皆自縊賊為落縊皆死欲滛全奇屍屍動賊驚去已竟¶
活賊復欲押之全竒手刄欲自刎賊奪刄亂刺死¶
馬&KR0063;科妻陳氏覇州人居京師甲申之変賊入其門自剄¶
<pb:KR2d0017_SBCK_028-35a>¶
徐儀女雪梅江&KR0047;雎陽人同縣民𫿞清女鎖児正徳中流¶
㓂入咸不受賊汚&KR0013;殺¶
周母王氏陕西&KR0916;潼孝亷永祚妻永祚爲憲副道直子壬¶
午盗入室王病痺不能&KR0120;有子三長熛勇禦賊次燝入䕶¶
母得無恙賊空手去熛乃次第跡所爲盗者盡収獄未决¶
癸未十月賊李自成㕥衆破臨潼先一日獄中得賊間破¶
械岀疾走母家圗報復猝執熛母痛熛岀罵賊寕殺我時¶
有家丁周　周級者率衆擊賊賊棄熛與對仗移時母令¶
老婢負至井邉𠋣井以待賊勝反入母先入井妾屈亦随¶
之婢玉香金香復随之熛壬午賢書燝辛卯仕鳯陽太守燝¶
<pb:KR2d0017_SBCK_028-35b>¶
弟燦㕥丁酉成戊戌進士燝己亥以鳯陽回向不成死¶
何湖妻縱氏蕭縣人崇禎中城破被逼觸石死子岱𢧐賊¶
陣死¶
任國寳妻戴氏蕭縣人奉姑走鳯山賊執不&KR0025;見殺血濆¶
石上隂兩見影不&KR0781;¶
熊夫人宋氏武昌盛族也帰蘄水督府都御史熊文燦文¶
燦&KR0004;招撫鄭芝龍海上移督椘崇禎中㘴撫局不終伏法¶
癸未二月賊掠蘄州逼蘄水熊夫人故&KR0025;文燦知兵其家¶
丁数百人勇公𢧐㕥故城十年㓂𫿞不攻至是新令弱不¶
任力竭城開獨熊夫人督家丁巷𢧐擊斃賊百十人乆之¶
<pb:KR2d0017_SBCK_028-36a>¶
家丁盡斃有黄文許徳者&KR0013;執忽断縳疾&KR0120;奪兵連批数¶
十人乃死賊逼熊氏室夫人勒諸&KR0078;死随引佩刀自抉其¶
喉二㓜子俱并見殺長子遯木出武昌不及難¶
潘鵬妻楊氏為宛平老明&KR0052;女妾徐故&KR0916;清伎女也鵬治¶
薬室京城李賊圍城徐與楊誓必死廼取𫠦有砒霜和酒¶
俟有変飲之及城䧟二賊刀仗入鵬脱去賊見二美宛轉¶
求歡徐取前酒置案楊㑹其意與俱㘴二賊喜酌酒與徐¶
徐正欲死一飲而盡少頃毒發且倒賊㕥為中酒復引進¶
楊楊曰妾不能飲願將軍滿此顧有琵琶為欹以侑之二¶
賊大楽各浮滿数四頃腸裂而死鵬帰急㕥羊血灌徐徐¶
<pb:KR2d0017_SBCK_028-36b>¶
活夜挈家避去¶
黄&KR0733;諌妻陳氏䔥縣人崇禎中流賊破城&KR0733;諌為賊𫠦害¶
陳罵賊見殺而妹為劉希賢妻不受汚投火死¶
呉信妻王氏扵京城齊化門居紬貨城破闖䘚数人突入¶
縳信責金極椘妻聞之畏恨閉門自縊一賊破門入觧繫¶
王病矣賊強奸之不能拒佯為愛賊者嚼断其舌寸許賊¶
痛椘䧟王刃自跨逹胸含血竄去竟死¶
尹熈華固安人妻少遇賊&KR0013;擄佯順賊急指一池謂賊曰¶
吾夫金錢盡藏此池中淂此可與子並走賊以為然随婦¶
蹈水中深處賊惧&KR0082;退婦扳賊溺水浮沉数四竟與婦俱¶
<pb:KR2d0017_SBCK_028-37a>¶
沉不出¶
長班呉奎妻張氏甲申京城破闖賊数人入其家奎出欲¶
犯張張大號立宅後水池作溺状恐賊賊去頃之又一賊¶
入猝不淂脱强滛之而奎帰賊方睡酣張徐啓門入夫取¶
賊刀刺賊死攫其資囊且逃出遇井張乃語奎曰頃之不¶
即死㕥無計安子今捉彼&KR0809;子可㕥活妾旣失莭何㕥生¶
為竟投井死¶
都城外女子張氏者闖賊至&KR0013;執欲強犯之女曰苦渴若¶
取水飲我委身若指㸃井𫠦賊方引汲女&KR0025;後&KR0108;力下賊¶
賊竟不&KR0120;¶
<pb:KR2d0017_SBCK_028-37b>¶
李氏姑媳寡居乙酉賊破燕京有哨賊獨騎入其村村一¶
時走空獨二寡不去賊猝見索飲調𥬇姑姑佯為殷勤進¶
酒賊酣且卧姑媳計縶其手足㕥滚水冐之賊痛號麋爛¶
而死¶
孫冝人為尚書孫昌齡妻臨晋人夫貴得封昌齡未貴時¶
冝人親治&KR0130;　鬻㕥佐讀至手碎出血戊寅東師入臨晋¶
冝人必投井衆媪時持之力怫曰吾命婦不可辱手搯田¶
媪臂痛入&KR0487;持稍&KR0127;已入井矣昌齡&KR0152;之㕥詩有𫠦歎人¶
人難再之句¶
諸生林頴新妻李氏弟𪔂新妻劉氏浙江㝎海人丙戌魯¶
<pb:KR2d0017_SBCK_028-38a>¶
&KR0101;國紹興不守時縂兵張國柱駐㝎海兵擾二氏避陋巷¶
各裂帛随曰即有変㕥此自㓗五皷軍中别譁聞陋巷則¶
疑亂兵至輙引帛急救之而李已盡劉復甦𪔂新曰即禍¶
至而從子志劉曰禍至禍至矣遑及此乗間復自縊&KR0025;李¶
劉性敏慧通古今工書法嗣𪔂新簡遺奩得劉𫠦&KR0916;黄庭¶
夲尾署一行曰生有命死有命生&KR0006;妾身危死&KR0211;妾心定¶
知其㕥不辱乆自盟也范兆芝為之傳而系之論曰家有¶
王母及王叔母稱未亡莭成一年二十有七一年十有九¶
而二氏棄人事時亦適如其年¶
張綖鎮江諸生北師渡江綖與其妻某氏及妾雲綃俱&KR0013;¶
<pb:KR2d0017_SBCK_028-38b>¶
執妻妾好語卒脱夫綖㕥身許卒抵暮营定卒劳酔卧半¶
夜起取卒刄各刄卒無覺者走為邏者𫠦及見殺夫綖尋¶
亦見殺¶
呉光扆妻謝氏光扆政和諸生也北師入城光扆見殺妻¶
惧為𫠦及急潜走水坑引刀自刎未絶隣人扶歸謝必不¶
&KR0082;生㕥手觸創不食三日竟死¶
錢澐生妻陳氏南直無錫人澐生字江民諸生父振先㕥¶
進士出守金華北師下浙澐生携家&KR0082;間走金華中道為¶
亂兵𫠦殺妻陳氏牽小姑草伏兵覺犯之抗死¶
諸生利&KR0063;昌女未嫁廣東新㑹人丙戌北師入邑&KR0063;昌出¶
<pb:KR2d0017_SBCK_028-39a>¶
走女與&KR0937;嫗俱益難匿遇卒欲犯之女故好顔向卒且劳¶
苦卒吾未有𫠦歸願依終身但無&KR0205;苟且　有藏資某䖏¶
取為花燭費卒狂喜偕迹之偶及路井女輙躍入卒急&KR0259;¶
之不及矣&KR0063;昌帰意女必失身去擬&KR0025;营中求之或曰井¶
浮一屍&KR0120;視之果女也時猝不能得棺置衣笥&KR0287;𩀱莭䔥¶
庒墓傍¶
諸生沈&KR0375;華女浙江海寕人乙酉閠六月&KR0375;華與其郷閧¶
&KR0120;走署縣事張巳城復陷&KR0375;華引其女去女年十六未字¶
曰出必辱此猶得自裁遂自縊死而&KR0375;華去乆之或告&KR0375;¶
華某氏女初&KR0025;北䘚輾轉上其偏禆今為弟六妾頗豪奢¶
<pb:KR2d0017_SBCK_028-39b>¶
女父紈綺&KR0013;地矣向人誇吾有偦高官今足下福薄女乃¶
不肯就此¶
麦名世女大姑廣東番禺人世居魁巷未嫁城破北師入¶
名世家抽刄脅大姑迎刄曰已度必死請疾飲刄衝刄卒¶
氣沮置之去告母曰㽞我不祥徒累母&KR0205;投井母牽之不¶
淂妹二姑年十七&KR0025;之名世妾楊㕥裙繫其㓜女又&KR0025;之¶
隣麦受年之妻周氏猝𬨨名世見諸入井不&KR0120;與其婢清¶
吟並&KR0025;之井中人㡬滿¶
頼氏其兄度&KR0063;天府學諸生嘗&KR0025;周鍭&KR0120;兵闖神䇿門事¶
敗&KR0013;逮頼氏適歸寕并見執訊者㕥其艾&KR0082;犯之賴不可¶
<pb:KR2d0017_SBCK_028-40a>¶
曰有娠娠觧而&KR0025;踰日娠猝不得觧訊者怒竟㕥刀抉腹¶
而胎堕堕有聲賴氣絶訊者之客戴一貫者聞其義請為¶
棺殮歸之而棺動啓之賴活縫其腹三月如故兄度既見¶
害䘮帰賴抱其屍一號腹裂血盡而死¶
丹陽婦耒氏華胄也失其夫姓名為北師牽去勵莭不&KR0025;¶
&KR0052;龍潭驛題詩扵壁曰北馬長驅破簡州妾夫&KR0013;僇子為¶
囚殷勤𠕅拜江頭水䕶我㣲軀未比流投筆卒不知何𫠦¶
言因紹卒曰吾登舟而&KR0025;若方中流猛拽北卒溺水俱死¶
謝薦妻張民乙酉北師圍揚州張呼其次女希韞曰汝姊¶
鄊居妹㓜無慮吾與汝奚歸持詣井驅希韞入廼㕥身&KR0025;¶
<pb:KR2d0017_SBCK_028-40b>¶
之城破三子皆&KR0013;害¶
易為昇妻汪氏北直良鄊人甲申賊至&KR0082;犯之汪不&KR0025;罵¶
賊賊断其一指益罵賊怒竟取其首去汪一児&KR0379;数月婢¶
陳氏抱之逃道遇賊&KR0013;鹵児對賊笑賊喜命其妻子之婢¶
俟賊去向妻乞憐賊妻方妬婢乃反與児錢物教婢抱匿¶
室舍婢祝曰児即有命幸勿啼児果不啼賊歸索児不得¶
其妻白去之明日竟去婢遂㕥児帰児名天祐¶
宗正妻有殊色通詩書閩京失守與宗正走廣州廣州復¶
敗妻曰無留髮處矣君宜自裁妾請先之宗正猶豫則入¶
室自&KR0052;宗正駭脱之俄而北師入繫宗正去妻追半道不¶
<pb:KR2d0017_SBCK_028-41a>¶
及觸石死宗正尋亦&KR0013;害¶
斯曰福妻黄氏浙江諸暨人生子在襁丁亥越民兵敗餘¶
猶岀没東白山北師徃搜山執曰福責婦女匿處曰福不¶
與言&KR0013;害尋得黄氏莽菁中欲汚之黄紹卒曰必&KR0025;若惜¶
吾貨為他人𫠦有返取之䘚釋黄随去頃登高崖俯大壑¶
黄忽縦身躍下䘚持之亦㡬墜遂棄去己反視有老嫗抱¶
児亦投崖下頃之又一婢投崖下明日浮屍則聮&KR0209;如相¶
携盖児為黄児而媪乳児者婢其侍也¶
𫿞金妻王氏年十七浙江永嘉人為亂兵𫠦掠死不&KR0025;見殺¶
蔣&KR0937;常&KR0836;人貧䘮偶児㓜有女為苦营朝夕不餙卒無字¶
<pb:KR2d0017_SBCK_028-41b>¶
之者乙酉聞蘓州破自&KR0052;扵室父&KR0937;無&KR0025;援之¶
塘橋女子避亂嘉興之梅里為守兵𫠦擄入其舟欲犯之¶
女不可則捽水中恐之女終不奪　数四女乃大罵至塘¶
橋䘚怒㕥刄觸之推水里中憐其貞為棺殮之¶
羅田女王氏適耿某甫三日闖賊至耿遇害王挟眊姑逃¶
賊且追之王恐失身抱姑躍深池死¶
淄川二烈韓氏婦孫孫姑字賈者也甲申國变賊入淄川¶
嫂姑偕自縊尚書孫昌齡有詩曰城池三月火姑婦一堂¶
殉豈定男勝女扵今&KR0017;是人皇天憎屈問青史妬孤真只¶
有雙鵉在千秋附直民¶
<pb:KR2d0017_SBCK_028-42a>¶
慱羅韓氏女為祟附縠袴廣州周生偶從肆貿袴帰袴鮮¶
好置卧榻未服也夜褰帷而得少女生驚不及履而岀有¶
同室媪見生驚出𬨨其&KR0230;帷動啓得少女㕥為生𫠦&KR0059;問¶
何耒女曰我非人也母近我媪大噱岀尋生邀隣多人入¶
視則門已扄&KR0025;&KR1141;楞中窺之若有形婉約隂氣籠之不甚¶
的惟出聲悽然曰妾慱羅韓氏女也大兵執我將行非禮¶
妾迎刄而逝縠袴生𫠦服故附之来于是衆為歛金礼懴¶
取&KR1796;袴焚之由是不復見¶
章欽臣妻金氏儒家子也浙江㑹稽人魯王監國授欽臣¶
縂兵衘越事敗棄去舟山黄斌卿使人間内地士民復激¶
<pb:KR2d0017_SBCK_028-42b>¶
&KR0120;金趣欽臣曰&KR0154;不與衆徂義欽臣怚金廼&KR0082;自殺且曰¶
故知不成藉此㕥死良善欽臣勉持㦸閧走于是寕紹浙¶
東諸郡郭㕥外無不栽髮明冠服者乆之各較漸散欽臣¶
&KR0013;執并執金詣督訊金獨不屈𦞃訊者曰欽臣不道廼累¶
若金&KR0108;唾吾令欽臣為之矣欽臣非吾安得有此義伸&KR1450;¶
就刄扵是擬欽臣赴市而金彂滿营金曰欽臣妻為首犯¶
奈何獨縱法不及指使何㕥服人復語欽臣使余丈夫蹴¶
雙靴盡覆北&KR0657;矣訊者&KR0025;其志對磔皷楼之下金顔色自¶
若已劊者偶割其隂陽㕥為戯越七日劊忽作金言必殺¶
劊乆之劊忽無故噴血死論者曰金如覇越計不岀(青)妾矣¶
<pb:KR2d0017_SBCK_028-43a>¶
何氏淑女生長沙能文崇禎中城破&KR0013;執而死武昌遂相¶
傳武昌女子云&KR0004;執帥欲亂之女㕥父母䘮三年　緩之¶
不可更請㕥月更㡬時為從容談笑如常至期作𥙊父母¶
文一首　十絶命辞褁置胸夜&KR0300;江死户¶
紉蘭方氏帰進士張鍾陽&KR0014;文吟詠成集崇禎中東師臨¶
濟張乗城及難方聞訃投司之後池死¶
楊自秀女年十五崇禎中遇㓂不奪&KR0013;刳松後月夜見形¶
　論曰大丈臨大莭頗有㕥妻女而失千秋者笄巾何𫠦¶
　講貫大義乃處変不撓或紿賊以自全或殺賊㕥明志¶
　或脱夫與翁姑㕥獨絶或督家丁㕥守城或先㡬㕥自¶
<pb:KR2d0017_SBCK_028-43b>¶
　　㓗或逰䰟而不化至扵激其夫㕥務義駢戮而不悔貞¶
　　烈不化智勇両生上攷列史扵兹獨夥嗟乎此幽烈得¶
　　上聞者㡬何㦲按正徳六年山西婦女死賊三十三人¶
　　咸&KR0013;旌十年又死賊五十六人列名旌善亭雖淂上聞¶
　　不能詳其姓氏矣¶
<pb:KR2d0017_SBCK_028-44a>¶
<pb:KR2d0017_SBCK_028-45a>¶
　文詞¶
　清江范氏(媚/蘭)郭貞順(曺妙清/張妙静)高妙莹夏雲英劉翠翠¶
　　　李金児朱静菴鄒賽貞毛鈺龍吴門李氏(孟淑/郷)薛¶
　　　氏屈氏陳懿徳潘碧天孟藴虞氏王素娥楊氏田¶
　　　玉燕陳氏吴氏陳小藴(紀映/淮)董妙玉(劉唐二/夫人)鄧鈴¶
　　二薛氏朱桂英陸娟陳氏吳氏咏雲居士邢静慈¶
　　　瑶瑟李大純(朱徳/璉)𡊮九淑鄧氏劉苑華(雲/瓊)&KR2959;貞白¶
　　　尹紉荣王娙周玉簫周㓗梅生生宋婉范氏謝彩¶
　　　丘劉魏將蘭馬氏遼宫人(陳/素)徐德英書櫬女子錢¶
　　　氏(方氏/徐氏)杜漪蘭姚青娥斗娘(文/氏)詠雪居士　李秀¶
<pb:KR2d0017_SBCK_028-45b>¶
清江范氏元梈孫女洪武&KR0004;召為女史授孺人入覲高后¶
稱宋趙女后㝡賢可法録其事以進凡降内制多出其手¶
乆之賜老帰家其時宫人媚蘭者善詩後南寕伯毛舜臣¶
洒掃舊内見永巷遺句曰寒氣逼人眠不淂鏡声催月下¶
斜廊惜不得其全為媚蘭𫠦作¶
郭貞順為潮州周伯玉妻㓜受書于其父教諭因傍通經¶
史諸家&KR0057;精数學能詩丈伯玉常&KR0025;外入貞順方&KR0808;怫然¶
&KR0120;曰君子必楊聲而後上堂古志之矣伯玉謝及元亂村¶
寨推伯玉為長貞順曰彼&KR0127;敵好使氣不終善謝之巳衆争¶
殺其𫠦立而伯玉以免又盡散其𫠦藏粟曰無為盗貲已¶
<pb:KR2d0017_SBCK_028-46a>¶
有粟者皆&KR0013;殘貞順計脱盗引索自貫與伯玉連賊謂此¶
即捕也不問洪武&KR0004;嶺南&KR0004;附遣指揮俞良輔狥未附者貞¶
順作俞將軍歌遮道上之因言寨人無逆状一寨𫉬全其¶
歌有黄犢春耕萬&KR0341;雲漦龍夜卧千秋月之句三子手授¶
三&KR0052;後皆以儒徵碏仕棲霞令礦終朝列大夫貞順䘚年¶
百二十五嵗遺命䘮不供佛𥙊不焚楮碏妻荘氏㑹賊至鄉¶
人共竄竄穴避之荘不可曰男女無别生不如死引刀自¶
裁碏終身不娶時有曺妙清字比玉張妙静字惠連各以¶
詩&KR0009;楊鉄崖云¶
高妙莹字叔琬觧開之妻縉母也父若鳯元時知封卜妙莹¶
<pb:KR2d0017_SBCK_028-46b>¶
通經史書傳善小楷曉音律算数女工極其曲巧事舅姑¶
孝謹元末舅觧子元死扵賊時若鳯亦死軍中兄　鉅銓¶
皆以舉義兵&KR0481;死家属流離妙莹䘮葬勉扵礼手冩孝經¶
古文杜詩授子綸及縉為言宋元以来政治民故悉即日¶
月不爽且病遺命塟我近地素衾結髢檏棺深隧遂端坐而¶
没𫠦著有酒議女徳議高文海死莭一&KR0195;文海即其兄鉅¶
也¶
夏雲英周憲王宫人也山東莒人䏻詩兼通内典國有大¶
政或預裁决年二十二以疾求為尼永樂十六年作偈示¶
衆而寂有端清閣集一&KR0195;詩計六百六十九首¶
<pb:KR2d0017_SBCK_028-47a>¶
劉翠翠淮安人㓜與同學金定&KR0059;約為夫婦誓死不嫁後¶
為吴士誠𫠦掠空至軍宻通其意事露見害二人以前故¶
淂合葬有衣領&KR0009;詩志决¶
李金児濟南人明敏妙䴡通經史及二氏百家之言兼精¶
醫卜周士誠兵&KR0120;掠之欲納為妃不&KR0025;而死或曰尸觧去¶
也士誠追封䕶國洞元仙妃𫠦著&KR0274;甚冨¶
朱静菴適教諭周濟生成弘間慱覧群書酷嗜吟詠𫠦著¶
有静庵集辭氣和平筆力䧺徤海寕人&KR0004;名令文字仲&KR0570;¶
鄒賽貞當塗人御史魯之姊國子丞濮禾軒妻以子韶編¶
&KR0113;貴封冝人賽貞少頴慧雅好吟詠有士齊集行世¶
<pb:KR2d0017_SBCK_028-47b>¶
毛鈺龍侍御鳯韶女為劉守蒙妻早寡居小樓誓不踰閾¶
少讀書過目成誦年近八十猶使諸甥讀書搨前卧聼乏¶
詩有凍影梅花伴晚燈之句¶
吳門李氏善詩拾一開元錢作口號半輪残月掩塵埃依¶
稀猶有開元字想淂清光未破時買盡人間不平事頗有¶
慨世之意膾炙人口又孟淑卿亦蘇州人司訓澄之女有¶
才辯工詩别號荆山居士¶
華亭薛氏與朱氏娣姒也通詞翰年二十餘皆寡老當旌¶
作書以辭有曰身事夫者不可失也言許人者不可食也¶
歩而家門可望他家塵執而家㸑可柝他家薪吾誠結於¶
<pb:KR2d0017_SBCK_028-48a>¶
焉已矣夫何求䘚與朱咸不受旌¶
華隂屈氏𠫵政韓&KR0022;奇妻十餘&KR0010;其父課諸児氏刺繡其¶
旁遂通曉文義工詩而&KR0022;竒以神童称世艶㕠璧有女異¶
集行世¶
陳懿徳仁和人&KR0047;康守敏政女帰都御史李昻通逹諳練¶
著&KR0274;甚富工詩子孫中落珠璣散佚蔣某𫉬遺稿于敗簏¶
之中輯為四&KR0195;¶
潘碧天台州人山東副史應昌女明經裘致中妻自署其¶
稿為女&KR0048;碧天道人有題畵江上蓮塘等句為世𫠦珍¶
孟藴字子温諸暨明&KR0052;綖女字侍御蔣文旭文旭以建言¶
<pb:KR2d0017_SBCK_028-48b>¶
死藴矢志居栢楼吟詠不輟宣徳中旌門¶
董湄妻虞氏海寕人知書&KR0570;于礼工吟詠年十六于帰湄¶
䘚虞作菊竹詩以志决莭成(菊句移淂春苗愛護周柴桒/無主孰為秋寒芳甘為枯枝)¶
(萎羞堕西風逐水流竹句一片貞心古井泉清寒/徹骨自/憐相看嵗暮青青色歴盡氷霜戴一天)年五十¶
王素蛾號蘖齋山隂人真翁女生有淑徳長&KR0014;詩文&KR0057;妙¶
女工年十七帰吏部胡莭節早䘚誓以莭終¶
俞九思妻楊氏無錫人二十餘而寡教子憲成名書皆口¶
授憲有明詩正声之選¶
田玉燕字㕠飛湖州人歸徐生元舉生三子皆有文名著¶
玉𣗳樓草雲間陸&KR0063;暘為之序¶
<pb:KR2d0017_SBCK_028-49a>¶
陳標母金𨹧人適陳早寡工詩文撫標成立賦古詩&KR0070;十¶
萬言行世¶
冨陽关氏為文學　起元継妻早寡撫三子光㣧萬暦壬¶
辰進士嘉㣧乙未進士事姑以孝聞詩節清妙¶
陳小藴福建人九宗女紀映淮上元人映鍾妹咸一時以¶
詩歌名¶
董妙玉尚寳周弘　継妻刘夫人大學士于慎行母唐夫¶
人狀元唐臯妻並工詩歌有集傳世¶
鄧鈴字徳和閩人儒生鄭坦妻早寡刲耳自誓旌門以子¶
雲鎬貴贈冝人有風教録垂世¶
<pb:KR2d0017_SBCK_028-49b>¶
蘓州二薛氏蘭英&KR0525;英者共䖏一樓匾曰蘭&KR0525;聨芳有詩¶
合百首名聮芳集蘭&KR0004;失身扵鄭生終帰焉¶
朱桂英仁和人副使陳洪範副室也清心𢍆法邃意脩真¶
有飬誠道人之號著有閨閣竆元集其題虎丘壁二語老¶
僧不&KR0249;興亾事安淂蒲團課法華人争誦之¶
陸娟松江人德藴女為某龍妻德藴有高行為沈啓&KR0047;之¶
師娟能詩尝代其父題扵𦘕¶
福建陳氏進士仲徽妻著有軍中集¶
吴縣吴氏適洞庭蔡甲早寡有詩才與文待&KR0457;徵明齊名¶
咏雲居士邢静&KR0268;慕禪能詩文¶
<pb:KR2d0017_SBCK_028-50a>¶
瑶瑟字湘靈鄞縣人為屠長卿𨺚女帰黄振古早寡𨺚㕥¶
嘉靖中進士有文名湘灵為詩無詞重之弊韻格高過其¶
父有浣紗詩曰日煖銀塘緑溪邉出浣紗若耶烟似兩歩¶
步入荷花𨺚子金樞婦沈天孫者字七㐮為𪔂元&KR0375;學女¶
女與姑湘靈合𠜇曰留香草¶
李大純字貞石鄞縣人為袁雍簡妻同縣朱徳璉為呉岳¶
生妻皆㕥詩傳¶
袁九淑字君嬺通州人布政随女適良㣧為妻少讀&KR0052;史¶
深内典詩文清䴡書法遒勁棲綘雪楼懸𫠦繡大士像其¶
中焚修習静帰良㣧一年而卆有迦音集屠𨺚為之序¶
<pb:KR2d0017_SBCK_028-50b>¶
閩鄧氏嫁瓊河鄒姓夫不𩔖欝欝不淂志居二年卆詩多¶
凄惋¶
劉苑華香山人戸部郎何藻妻封冝人有詩一&KR0195;題曰落¶
霞山下劉苑華吟有雲瓊者亦姓劉臨晋人孝亷趙福妻¶
有水雲居詩自署離石枕花居士¶
枽貞白字月姝嘉興人周&KR0130;靖継室工詩與履靖唱和數¶
百首題曰香奩草茅坤為之序¶
尹紉荣字少君冝賔人𠫵政伸女為丙子觧元劉泌妻甫¶
歸年十九卒有断香集遺世¶
王娙字㺯君福清人適林文&KR0004;文&KR0004;舉扵鄉𣻉金陵㕥事¶
<pb:KR2d0017_SBCK_028-51a>¶
下吏娙教其二子吟詠自安有作輙焚其稿其子&KR0060;存之¶
萬暦中倭関白侵朝觧文&KR0004;獄中上書請討之娙有句児¶
夫自有終軍志未必中朝許請纓語婉惻女玉衡適王庭¶
相七&KR0010;能詩母舍雪後見月吟&KR0063;聲而就¶
周玉簫福建人武臣方輿侍妾也輿建議忤㫖繫獄七年¶
遣玉䔥去誓不&KR0025;及輿事觧感時事方上書遇國变淹不¶
能帰玉簫嘗採古今列女懿行可法者各為詩一篇病没¶
有詩一百三十萹授其女蕙蕙刻而傳之¶
周㓗字玉如金𨹧人適臨桂通判張鳴鳯貽書省父寄詩¶
一册名曰雲華詩¶
<pb:KR2d0017_SBCK_028-51b>¶
梅生生麻城人文學周世遴妻世遴方&KR0063;省試淂生生詩¶
不入&KR0068;而帰王于一每称為奇才¶
宋婉字玉馨自號蘭齊父長吉潮州知府婉工詩𦘕作㕠¶
燕詩并小釵繋燕足任𫠦投擇配其表兄謝驥淂之驥後¶
為太常郷¶
黄春亭妻范氏四川人希正女嘉靖中子輝㕥進士官學¶
士累封夫人熟内則孝經數稱觧脱其仲女亦工詩有憶母¶
之句¶
謝彩字五雲秀水人為彬吾女適雲間丁七莭年十四柔¶
肌纎貭不勝綺羅啓口便有&KR0466;雲之致詩多逰仙題未㡬¶
<pb:KR2d0017_SBCK_028-52a>¶
尸觧而去¶
丘劉麻城人劉大和孫女丘長孺妻也集唐最工早寡悼¶
長孺有明月不知人世變夜耒依舊下西廂之句如出其¶
𫠦自撰¶
魏將蘭杭州人年十八未字而夭有遺草行世¶
蘓州馬氏帰虎関武臣𫠦詠夢戍詩一百首宋比玉淂之¶
越中荒村古屋題曰香䰟集譚元春爲之序¶
𨖚王宫人荆州籍嘗有宫詞一首傳世乆之一少年乗醉¶
&KR0191;月遼王故宫沙橋門外宫人斜之䖏見羙女岀素香亭¶
霓棠練裙𠋣欄而歌前詩歌竟杳然不見詩曰明月滿空¶
<pb:KR2d0017_SBCK_028-52b>¶
堦梧桐落如雨凉颸襲人衣不知愁幾許又陳素字素君¶
荆王宫人也能詩有秋顔草行亡¶
徐徳英莆田人父&KR0733;龍嘉靖中仕同知適俞氏德英好讀¶
書善属文𫠦著有建文紀母孔氏賛及五言古諸近体詩¶
坎&KR3116;多病常作悼志賦欝欝㕥死¶
題詩櫬板女子里氏無𫠦考戊子北師𠕅攻廣州屯兵北¶
邙有幕客𠋣襯板爲搨見板上細書絶句八首祗存其二詩¶
曰曉對東風只自嗟肯將眉黛誤鉛華山間紅艶不知事¶
一任&KR0669;花與李花盤䦨山鶴蹃悠悠荏苒旌旗動地愁漢¶
將計程&KR0063;到未良人別後尚存否此女想&KR0013;擄自㓗志不¶
<pb:KR2d0017_SBCK_028-53a>¶
肯&KR0669;李逄人且似與其夫期地下者只此詩題襯有不可¶
觧¶
錢氏湖州人廵道王行道妻随任半道卒箧有藏稿一集¶
方氏錢塘人為曺舜玉妻恭婉好文翰&KR0025;舅任之桐江道¶
䘚有詩文號如玉集徐氏長山人御史耿鳴亡妻生子&KR0733;¶
相仕至都御史徐有訓子詩¶
杜漪蘭楊州人侍&KR0048;熊文舉副室也有才慧與司馬李元¶
𪔂夫人朱逺山朝夕倡和晚㕥無子&KR0104;傷不事茟墨¶
姚青蛾秀水人帰范君和有鴛閣集屠𨺚為之序¶
斗娘松江人文學姚生妻有送夫詩三章文氏三水人為¶
<pb:KR2d0017_SBCK_028-53b>¶
少白女適葛氏賦詩三百餘首手抄書六十&KR0195;早寡作九¶
騷㕥見志封夫人&KR0013;旌¶
詠雪居士姓呉名宗文武進人學士&KR0167;庵女適冝興曺麈¶
客能詩雅好禅澹不事鉛華甄氏者為張婦早寡父母欲¶
奪其志作莭婦歌㕥自矢莭成¶
李秀㑹稽人適燕客無頼子過新嘉馹題詩扵壁和者甚¶
夥¶
葉氏二女吴江人父仲韶自序其𫠦𠜇午夢堂集乃其配¶
沈與二女瓊章𫠦共作也沈婉慱工詞賦為詩清䴡無蛾¶
眉習訓二女皆能歌吟妙書法妹璋敏慧饒阿姊姊瓊配¶
<pb:KR2d0017_SBCK_028-54a>¶
未称才祗以門第故偦每視姊文詞瞪目不能觧歸七年¶
勿諧妺為慰勸姊曰吾苦枯坐僧妺天上時妺已字張氏¶
子詩礼後也及笄逢吉或傳張一如姊夫也者妺甫入門¶
乃親見張諸佻達不堪既合𢀿不語移晌一&KR0197;絶地竟不¶
起母馳拊璋膺慟曰恨吾璋知書天下常女之伴憨夫老¶
百年皆是也張殺吾女為作吊女詩甚惻而姊瓊不知謂¶
妹有家作催妆賦耒賀則已失生妹一日矣鳴泣歎曰何¶
張郎者之多也亦輙嘔血死最苦母之𠕅為吊女詩矣今¶
集中具載也禱僊乩&KR1575;大師至云二女在其座下為詩超¶
郎温潤如其平日𫠦吟仲韶弟季若又手叙其事題曰窈¶
<pb:KR2d0017_SBCK_028-54b>¶
聞¶
廣𨹧女子帰扵莒父宦氏崇禎壬午為㓂𫠦掠明年夏五¶
&KR0969;帰而已無家既自為叙而繋以詩數絶題客店之壁且¶
曰一女子何&KR0085;惜朝端之上邉塞之間高官厚禄何為者¶
耶為錄其詩之一將軍空自擁旌旗萬里中原胡馬嘶&KR0291;¶
使終生能繋頸不教千載泣明妃¶
崑山頋氏雍里方伯女適同里孫僉憲為婦有春日詩一¶
首膾炙人口詩曰春雨𬨨春城春晴春草生春閨動春思¶
春𣗳呌春鶯¶
歸㳤芬字素英鴛水人適同里文學高庭堅刻有雲和¶
<pb:KR2d0017_SBCK_028-55a>¶
閣一集二集素英棲心禅㝎僻居深村笠山徐来賔稱素¶
英嘗就其妺學詩眀季徐妺逺字濮水貽書素英毖爾井¶
&KR0875;母暱簡素素英荅書胡不携&KR0249;城子看花長安道意&KR0025;¶
其夫子振天衢也甲申後庭堅廢&KR0063;制偕花村與諸閨秀唱¶
和無間則香溪申&KR0525;為之叙&KR0525;係文㝎公五世孫女字蘭¶
芳叙中有云一時名淑如黄月輝孫介畹孫静畹汪曇雲¶
常俶伽至比之前代班謝又平陽氏超聖秋涇黄徳貞並¶
有弁言稱素英之句清婉和丽不渉詩餘一字謂得之家¶
教盖素英為震川之嫡裔也集中又有洪庭蘭一揆女禅¶
朱月繍諸徃復各体詩及李孝貞一賛孝貞名鳯四&KR0010;䘮¶
<pb:KR2d0017_SBCK_028-55b>¶
<pb:KR2d0017_SBCK_028-55b>¶
　男裝¶
　　韓氏女林興妻蘓氏善聦白母葛氏¶
韓氏女四川保寕人國&KR0004;明玉珍㩀蜀家散死女年十七¶
無歸衣男子衣混行間及玉珍入雲南從軍七年人不知¶
也道邂逅其叔父乃贖之以歸一時同伍者驚異後嫁成¶
都之尹氏人&KR0091;為韓貞女¶
林興妻蘓氏廣東香山人興係衛指揮使正統中㓂黄蕭¶
飬驟攻廣城城中兵寡興率兵外禦蘓乃呼軍婦盔甲如¶
男子賊夜上城蘓手刄下之賊退城完粵人謂之女子軍¶
善聪姓黄氏南京淮清女子也成化中早失母父鬻線香¶
<pb:KR2d0017_SBCK_028-56a>¶
為業衣善聪小児衣僕徃来廬鳯間数年父死善聪年漸¶
長無歸里人李英者亦業善聦父𫠦業善聦詭自稱張勝¶
依之或同卧起称疾則深下&KR0237;溲溺不令人見踰年與偕¶
歸年二十矣巾幘謁姊姊乆不認曰我故無弟告以故相¶
持泣姊曰汝百口難自明辱父矣使稳母簡之果犹處女¶
也他日英来望見善聰為女粧大驚姊請善聦便㱕英善¶
聪泣曰益不白前事死不許事聞三厰嘉其㓗使人上聘¶
勸為夫婦云¶
白母山隂葛氏女也㱕白生瑾瑾早失怙奉母教成成化¶
中進士為分冝知縣瑾孱遘病隣饑民作乱且入境分冝¶
<pb:KR2d0017_SBCK_028-56b>¶
無城郭諸簿丞棄庫獄携妻孥匿去瑾不&KR0014;&KR0120;事母令休¶
民舍盡沉其庫署池中而身頂瑾冠&KR0013;瑾命脤束𢃄坐堂¶
皇須賊入賊哭至前槊不動諦視之知老母貌令也咸駭¶
且𥬇母荘語曰児瑾病且篤&KR0178;失逢迎老婦代爲主人請¶
偕視庫庫無有𬨨獄曰此不足問也請視内舍粗奩具不¶
足俻晨炊弗鄙以去賊反謝一閧出則已隂識其首&KR0025;&KR0113;¶
短毛髪衣&KR0130;悉越日口授捕捕按淂之伏法盖隣縣多失¶
庫獄而分冝獨否㑹賊去未幾瑾䘚母扶其襯歸民婦人¶
之送母載道較百姓之送死瑾数倍¶
　論曰韓蘓二氏與白母古木蘭不過是矣善聦即無黄¶
<pb:KR2d0017_SBCK_028-57a>¶
　崇嘏之才而隐以自持与劉方事相𩔗方以男装随父¶
　客父死客不能㱕遂依主人為其子未㡬主人又有子¶
　与方共讀書子疑方題燕巢詩探方意方荅之以詩遂¶
　与婚姻後成巨族然不如善聪之上聞而後合也¶
<pb:KR2d0017_SBCK_028-57b>¶
　女不入教坊¶
　　何氏何雄二女王氏¶
何氏&KR0047;直泗州人父死家貧或&KR0025;其母聘之母潜徙居他¶
縣逼為倡不從極椘撻持刀自刎死聞有司禮葬之從天¶
旱或以為何氏寃淮安守詣𥙊其墓天乃雨正徳中旌門¶
何雄有二女南直旴&KR0455;人年十七次十三嘉靖十年邑饑¶
雄&KR0082;以二女為人婢妾不果至欲賣為娼二女不從父强¶
之夜潜以帛相繫俱投水死三日䨇屍挽手並浮逆流而¶
上衣鞋如故¶
王氏山東人嘉靖中父貧八嵗鬻淮安娼家長矢志不欲¶
<pb:KR2d0017_SBCK_028-58a>¶
失身涕泣求去不淂一日鴇提之逼使與上客侍&KR0230;褁衣¶
哀告妾良家貧至此忍死&KR0082;一見父母圗潔去今不可淂¶
矣上客頗狎之預置七首床頭猝&KR0120;衝喉死客不及持也¶
事聞官令厚葬之嘉其義後有吴主事某寓淮即故娼處¶
夢一女泣拜堂下陳前故且曰吾死家故不聞吾家五&KR0309;¶
之上&KR0133;君為傳語覺駭問果有此事因訪其葬䖏請廵按¶
御史張上聞特祠杞之¶
　論曰皆所為湼而不淄者也所竒三何同姓何王又同¶
　淮安¶
<pb:KR2d0017_SBCK_028-58b>¶
　妾義¶
　　姜榮妾竇氏朱昱妾陳氏寒香晚翠陸鯨妾單氏黄¶
　　　采妾朱氏張氏孟知性妾郝氏葛寅亮妾胡氏¶
姜榮妾竇氏榮為瑞州府通判正徳央華林賊刼府荣時¶
攝篆授篆竇而出禦㓂賊突入捉竇及其嫡子婦竇以肩¶
承刄求免婦詭語賊取衣篋後園而潜匿篆池中賊掠竇¶
上馬罵不絶衆&KR0082;殺之賊首&KR0059;之不許既至賊巢好語賊¶
汝所擒盛豹一可令歸告我主携金贖我賊信之遣豹一¶
還竇&KR0059;語豹一篆䖏曰告我主母望我還矣偶見道傍有¶
井託渴飲&KR1096;投井死&KR0457;旌之又喬侍郎妾高氏亦烈死¶
<pb:KR2d0017_SBCK_028-59a>¶
朱昱妾陳氏南直武進人昱無子陳事嫡妻甚謹妻早卒¶
昱亦随盡泣曰妾年少度必見奪孰若先之許昱自縊死¶
弘治中旌表¶
寒香晚翠浙海塩張寕二妾也寕以正綂進士知漳州府¶
寒香姓高氏晚翠姓李氏年可十六七而寕老字二妾以¶
見意二氏無子寕病且革令諸姫咸去二女獨不可請公¶
目未&KR0578;閉一閣手鑰吾二人附未亡因截髪示不二遂竇¶
通飲食絶外問寕䘚在閣中持三年䘮厯五十餘載寕嗣¶
子嘉秀進士晝錦歸始傳語二寡己踰七旬幸不辱先公¶
地下&KR0133;岀觀張漳州有後啓鑰岀拜則皤然两老媪矣上¶
<pb:KR2d0017_SBCK_028-59b>¶
聞旌䨇莭云¶
陸鯨妾單氏南直徐州人年二十鯨病卒自&KR0052;從之家人¶
為之合葬¶
黄采妾朱氏張氏福建莆田人采任通判家居嘉靖中倭¶
冦海上城䧟&KR0013;執不受汚見殺¶
孟知性妾郝氏蕭縣人崇禎中賊䧟城投河死子持郝不¶
得觸橋柱死母子入郷賢¶
胡氏工部尚書葛寅亮妾也寅亮字氷鑑淛江錢塘人教¶
授湖上言行准于道以萬暦庚子首觧明年成進士歴督¶
學福建病歸弘光中&KR0120;工部侍郎北師渡江寅亮&KR0082;閉卧¶
<pb:KR2d0017_SBCK_028-60a>¶
不出妾胡氏勉之速赴閩全髮閩中晋尚書閩敗寅亮間¶
関䕶髪以死胡氏扶柩歸西湖甫三日縊死柩之銅環曰¶
翁全髮而吾可以死矣已而寅亮與陳潜夫陸培䓁並祀¶
郷賢¶
許嘉妾唐氏𪧐州人甫歸嘉嘉以病䘚唐縊以殉¶
　論曰凡小星以&KR0694;升無責以未亡之律者廼亦名義¶
　自持至于曲存公篆勉扶&KR0038;制其死獨大緑衣未可¶
　怱也¶
<pb:KR2d0017_SBCK_028-60b>¶
　教坊¶
　　高娃邵金寳王翹児(少/華)青&KR0866;¶
高娃者京師娼也㓜昌平矦楊俊為之開帳心許俊昌平¶
去脩北邉者数嵗娃閉門謝客㨶笞之㡬死不異㑹上皇¶
&KR0167;辟石亨追搆昌平及都督范廣不援土木罪棄市俊¶
&KR0916;市大呼䧟駕伊誰頋不問吾提兵促&KR0063;直應與以一死¶
時親戚故吏無一視者俄有一婦人&KR0013;縞狼倉前故娃也¶
楊驚若何来曰来視公死呼天指斥石俊曰速去母自累¶
娃曰已辦淂&KR0025;公死語未既俊已刑娃慟吮其頸血盡哀¶
請淂以鍼著其首于頸䄂出帛自縊死俊之旁¶
<pb:KR2d0017_SBCK_028-61a>¶
邵金寳者京師娼也京营𠫵將戴綸者與交宻綸坐仇¶
鵉事下獄委三千金邵而属之生衣食我死棺殮我嬴子¶
有也金寳諾自食給外以其餘身曲結驩榷貴竟以岀綸¶
綸繋獄十餘年復官建昌逰擊使人謝邵邵提金還綸更¶
益二之一曰子金也邵与俱之官綸妻聞之自家中来為¶
髙位坐邵委身下拜曰夫子䧟子難妾不&KR0014;為而頼若妾¶
愧之遂㽞金寳伴綸而身歸里¶
王翹児故臨淄民家女也少鬻娼家携江&KR0047;習呉歌音¶
吐激越徃徃頃一座性故堅意不属百誘不淂也無不¶
怒大賈去已自贖身居海上更呼翠翹云翠翹以歌歛¶
<pb:KR2d0017_SBCK_028-61b>¶
緾頭無数乃盡以資所知貧者囊不留一錢乆之倭掠海¶
上有金𨹧娼少蕐者&KR0014;歌向与善歌沈&KR0048;暱後為𨗳倭汪¶
直所取時沈郎亦竄島中少&KR0160;盖隂𦍒直敗冀与沈&KR0048;百¶
年也間語直内欵直心動而翹児時已&KR0013;執献其酋徐海¶
海字明山故越人以翠翹善歌嘗呼之入窟而令所掠諸¶
羙人咸羅拜稱為夫人翠翹既居中能指使海海唯諾則¶
故陽暱海&KR0059;幸海敗淂歸國以老也㑹督府使華老人欵¶
海海不&KR0025;欲殺蕐老人翠翹進曰今日之事在君降不降¶
何与老人使親釋縳劳苦之盖老人故一識翹児者歸告¶
于督府海未易圖其所酷爱王夫人有外心于是更遣羅¶
<pb:KR2d0017_SBCK_028-62a>¶
中書与海講而隂賂王夫人最渥王夫人語海君休矣事¶
不成死妾從死不如生冨貴荣妾亦荣遂約降官兵入竟¶
斬海等以翠翹歸欹侑諸有功翠翹声悲凉不能䘚調也¶
微恨毒降非王者之師云督府乃以翠翹劳有功永順酋¶
甲去之錢塘江悒悒不自淂為変徴之声扣舷待月夜午¶
大言曰明山遇我厚我以國是誘殺之殺一酋更事一酋¶
何靣目見人&KR0120;投江死¶
青&KR0866;者松江妓也崇禎末搃兵李成棟北歸破松江以青¶
&KR0866;入侍絶憐爱之随度嶺每佐酒則以語動成棟公亦記¶
前朝大將軍威福乎成棟𢙣聞此語曰吾以太夫人夫人¶
<pb:KR2d0017_SBCK_028-62b>¶
故俛出此青&KR0866;復絮之成棟㧞劍睨青&KR0866;曰再及齒此青¶
&KR0866;曰若果念太夫人夫人賤妾無以生矣時成棟妻及母¶
&KR0013;貭雲間成棟内不自安青&KR0866;曰太夫人夫人啓居不自¶
得而公歌舞爲楽不休公請思之成棟憤&KR0205;進刄青&KR0866;死¶
已而念其苦口心動遂北拒封恵國公𢧐以死米堆山爲¶
長歌以酹之有美人小金山𪋤住寒&KR0621;夜濕寒&KR1141;霧之句¶
南亰妓劉引静爲一啇𫠦眷啇死引静爲持服齋薦尖泣¶
甚哀誓不見客㝷啇之家落岀素𫠦貯曲贈商之妻子不¶
&KR0786;有豪聞其賢欲娶之死不奪長齋綉佛以老屠寳石¶
者以罪逺戍&KR0009;餘萬金扵𫠦暱倡及赦帰娼輙還其𫠦¶
<pb:KR2d0017_SBCK_028-63a>¶
&KR0009;不損&KR0093;黍¶
　論曰高娃死俊金寳活綸勾欄負有至性若翹児之賛¶
　内欵青&KR0866;之皷回向&KR0057;有功彊塲古説客𫠦不&KR0014;及者¶
　㢤一以死謝無負一以死悟有心若夫許身還&KR0009;猶小¶
　焉已¶
<pb:KR2d0017_SBCK_028-63b>¶
<pb:KR2d0017_SBCK_028-63b>¶
皆盡莭又李氏為䘚裴皮鉄妻皮鉄瘟死李女直人年二¶
十二晝夜哀泣比葬陳祭辭柩自繫于屋西枽𣗳太祖聞¶
之為動容&KR0457;有司旌之¶
忠順夫人三娘子鹵俺答長女大唖不害所岀㓜穎㨗善¶
畨書曲眉秀目面有一黒子耳墜大鐶冠蓆㡌如鹵王其像¶
嘗圖入中囯大率上青線半臂下絳裙襪而不鞋腰懸一¶
刀項掛白数珠坐藉地幹逹大義俺答兄麦力根吉嚢襖¶
児都司者聘以為妻俺答以其羙攘之&KR0194;任事性尚瞿曇¶
酷尊向中國岢嵐兵備道蔡可賢互市紅門常單輿入其¶
帳與狎因拈塞下曲十首其一曰寵冠穹廬苐一流自矜¶
<pb:KR2d0017_SBCK_028-64a>¶
驕小不知愁誰禁黑水隂山外别有胡姫歎白頭末句指¶
俺答&KR0004;配大娘子等而言也穆文熈有和少小胡姫學漢¶
籹滿身貂錦壓明璫金鞭嬌&KR0191;&KR0669;花馬共逐单于入市塲¶
相与紀一時盛事云可賢坐玩䙝罷去萬暦五年&KR0291;督宣¶
大呉兌意淂三娘子主市可以寕邉益寛假三娘子毎就¶
兊讙舞絶倒兊懷示昵或入卧意所欲&KR0186;扶將去則兌徃¶
徃故陳可欲若&KR0111;也三娘子氣&KR0014;徂其衆而兊必以三娘¶
子故賚予頗優異衆益為三娘子東西九年忠順王俺答¶
死其長子興克都𨺚哈黄台&KR0123;臂絶短善用兵蹢躅邀索¶
稱䧺襲封王棄前配五蘭比妋蒸三娘子三娘子計足覊¶
<pb:KR2d0017_SBCK_028-64b>¶
制之己台吉受西僧詒納比奴一百八比素珠之数人邀¶
内花粉合五百金强三娘子意忌時代兌為鄭洛曲関説¶
盡散之三娘子益喜一切貢市唯擘畵時俺答遺部號東¶
哨者因與把漢那&KR0123;争板升互仇興克謢把漢棲長子扯¶
力克之西哨與三娘子隔三載興克台吉死而把漢亦死¶
扯力克納把漢妻大成比妓統遺部并有恰台吉之衆棄¶
元配滿官鎮比妓謀合三娘子三娘子与子不他失礼執不從¶
扯力克乃自稱乞&KR0159;答于河西乞慶答者鹵王子之稱也¶
十四年乞嗣封三娘子堅握故王印叩関&KR0133;自主貢市反¶
覆乆之乃出印偶扯力克而以其𫠦納大成歸子不他失礼¶
<pb:KR2d0017_SBCK_028-65a>¶
以為平&KR0457;封扯力克為順義王而以子&KR0303;兎台&KR0123;襲封龍¶
將軍特冊三娘子忠順夫人亦加不他失礼為龍乕將軍¶
尋扯力克躝甘州三娘子阻駐西安並未東窺莾掜扯力克¶
&KR1196;眊慿藉三娘子如黄台&KR0123;時凡上書王与夫人連称不¶
順義獨也二十年鹵孛承恩变&KR0120;搃督魏學曾力主撫賞¶
三娘子遣宻報且無為承恩𫠦弄不如弗賞方聼杲固原¶
摽兵敗没學魯偽報㨗廵按沈思孝獨署䟽尾不與因有¶
句一時秦將多男子媿殺閼氏不負恩嘉宻報之忠也三¶
十四年扯力克死長子設喇坑炭即卜失兎黄台吉寄猳¶
三娘子盖大王母行矣卜失兎桀驁不&KR0167;藉王封為重而¶
<pb:KR2d0017_SBCK_028-65b>¶
三娘子言不甚行四十三年三娘子死年六十三&KR0010;&KR0457;與¶
𥙊七壇以旌其不貳子㡣乕將軍不他失礼外次沙赤星¶
台&KR0123;封明威將軍唖不能言又次倚児將遜封武畧將軍¶
　論曰誰責色目以義礼高氏一門較内鬚眉更烈按俺¶
　答用大明律律其衆者数十年三娘子之力也以穹廬¶
　帳中人不知夫婦之道而審君臣内外之義歸化不衰¶
　功比邉壮士十萬不止相傳大同里不靖　傳　信俘¶
　𫉬多以婦女賜旗牌官全甫下一夕雉經者三四一最少婦¶
　乳一孩過嶺即休乗间擲岩下死夫&KR0025;其主与　為叛¶
　而　自矢莭義如比人無有不善信㢤¶
<pb:KR2d0017_SBCK_028-66a>¶
